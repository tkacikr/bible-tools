var book = {
	"name": "2. Samuelova",
	"numChapters": 24,
	"chapters": {
		"1": {
			"1": "<sup>1</sup> V době, kdy už byl král Saul mrtev, se David vrátil z vítězné bitvy s Amálekovci zpět do Siklagu.",
			"2": "<sup>2</sup> Tři dny nato se ve městě objevil nějaký muž ze Saulovy armády. Byl celý špinavý a zaprášený a na znamení smutku měl roztržený oděv a hlavu posypanou prachem. Vyhledal Davida, a když ho našel, padl před ním na kolena a poklonil se až k zemi.",
			"3": "<sup>3</sup> \"Odkud přicházíš?\" otázal se ho David. \"Uprchl jsem z ležení izraelského vojska,\" odpověděl muž.",
			"4": "<sup>4</sup> \"Co se stalo?\" ptal se dále David. \"Řekni mi všechno, co víš.\" \"Celá armáda se pod náporem Pelištejců dala na ústup,\" odvětil voják. \"Mnoho mužů však na útěku zahynulo a padl také král Saul a jeho syn Jónatan.\"",
			"5": "<sup>5</sup> Sotva mladík domluvil, David vyhrkl: \"Jak víš, že Saul i Jónatan jsou mrtví?\"",
			"6": "<sup>6</sup> <n>6-7</n> \"Právě jsem prchal z pohoří Gilbóa, když vtom jsem zahlédl zraněného Saula, jak se opíral o své kopí,\" začal vysvětlovat mladík. \"Vozy a jezdci Pelištejců se k němu nezadržitelně blížili, ale když se otočil a uviděl mne, ještě na mě zavolal.",
			"7": "<sup>7</sup> ",
			"8": "<sup>8</sup> Když jsem mu dal najevo, že ho slyším, zeptal se mne, kdo jsem. Amálekovec, odpověděl jsem.",
			"9": "<sup>9</sup> Nato mi Saul řekl: Přistup prosím blíže a zabij mě. Jsem smrtelně raněn a prožívám ukrutnou bolest, ale život mne stále nechce opustit.",
			"10": "<sup>10</sup> Viděl jsem, že nemá žádnou šanci na přežití, a proto jsem k němu přišel a usmrtil ho. Potom jsem z jeho hlavy sňal královskou korunu a odepjal mu z ruky náramek a spěchal s nimi za tebou.\"",
			"11": "<sup>11</sup> <n>11-12</n> Když to David i všichni jeho muži slyšeli, roztrhli na znamení zármutku svůj oděv. Pak se společně až do večera postili a naříkali nad smrtí krále Saula a jeho syna Jónatana i nad množstvím Hospodinova izraelského lidu, který nepřátelé pobili.",
			"12": "<sup>12</sup> ",
			"13": "<sup>13</sup> Sotva se však David vzpamatoval z počátečního otřesu, znovu se zeptal muže, který mu zprávu o králově smrti oznámil: \"Řekni mi ještě jednou, odkud vlastně jsi?\" \"Jsem syn amálekovského bezdomovce,\" odpověděl muž.",
			"14": "<sup>14</sup> <n>14-16</n> \"Jak ses tedy opovážil vztáhnout ruku na Hospodinem vyvoleného izraelského krále a usmrtit ho?\" obořil se na něj David. \"Dopustil ses vraždy, a proto nyní za ni poneseš odpovědnost. Vlastními ústy jsi přiznal, že jsi zabil vladaře, jehož vyvolil Hospodin, a sám sebe jsi tak usvědčil.\" Nato poručil jednomu ze svých strážců, aby toho muže popravil. Strážce jeho rozkaz bez váhání vyplnil a muže na místě usmrtil.",
			"15": "<sup>15</sup> ",
			"16": "<sup>16</sup> ",
			"17": "<sup>17</sup> <n>17-18</n> Na památku Saula a jeho syna Jónatana potom David složil žalozpěv a nazval jej \"Píseň luku\". Rovněž nařídil, aby se tento žalozpěv naučili a zpívali všichni lidé v celém Izraeli. (Jeho text je zapsán v Knize Přímého.)",
			"18": "<sup>18</sup> ",
			"19": "<sup>19</sup> \"Ubohý Izraeli, tvou chloubu zabili na úbočích hor. Tvoji mocní hrdinové zahynuli!",
			"20": "<sup>20</sup> Neoznamujte to však v Gatu ani v Aškalónu, ať se bezbožní Pelištejci neradují a nejásají.",
			"21": "<sup>21</sup> A ty, pohoří Gilbóa, kéž nikdy již nepoznáš rosu ani déšť, nechť tvé svahy zprahnou a zůstanou holé. Právě na nich v potupě leží štít vladaře Saula a již dávno ztratil svůj lesk a třpyt.",
			"22": "<sup>22</sup> Namísto oleje lpí na něm krev, neboť Saulův meč nezahálel ani Jónatanův luk se nemíjel cíle, když se jejich rány nořily do těl nepřátel.",
			"23": "<sup>23</sup> Když Saul i Jónatan žili, každý je ctil a miloval. Dokonce ani smrt je nerozdělila. Byli rychlejší než orli a mocnější než lvi.",
			"24": "<sup>24</sup> Nyní však, ženy Izraele, truchlete pro Saula. Odíval vás do šarlatu a nádherných hávů, vaše roucha zdobil zlatem.",
			"25": "<sup>25</sup> Oba mocní hrdinové však padli v boji! Jónatan leží mrtev na úbočích hor.",
			"26": "<sup>26</sup> Truchlím pro tebe můj bratře Jónatane, tolik jsem tě miloval. Tvůj vztah ke mně byl vřelejší, než láska, kterou může dát žena.",
			"27": "<sup>27</sup> Oba mocní hrdinové však padli v boji a jejich zbroj ulehla s nimi.\""
		},
		"2": {
			"1": "<sup>1</sup> Za nějaký čas se David zeptal Hospodina: \"Mám se vrátit do některého z judských měst?\" \"Ano, vrať se,\" odpověděl Hospodin. \"A kam mám jít?\" pokračoval David. \"Odejdi do Chebrónu,\" odvětil Hospodin.",
			"2": "<sup>2</sup> <n>2-3</n> David tedy vzal obě své ženy, Achínoamu z Jizreelu a Abígajilu, vdovu po Nábalovi z Karmelu, a spolu se svými muži a jejich rodinami odešel do Chebrónu, kde se všichni usadili.",
			"3": "<sup>3</sup> ",
			"4": "<sup>4</sup> Nato se do Chebrónu shromáždili zástupci Judejců a ustanovili Davida králem Judska.",
			"5": "<sup>5</sup> <n>5-6</n> Když se později David doslechl, že Saulovo tělo pohřbili v Gileádu obyvatelé Jábeše, vypravil k nim posly a vzkázal jim: \"Kéž vám Bůh žehná za to, že jste svému vladaři Saulovi prokázali laskavou službu a pohřbili ho. Ať vás Hospodin zahrne svou vlídností a věrností. Také já vám chci za váš čin věnovat svou laskavou přízeň.",
			"6": "<sup>6</sup> ",
			"7": "<sup>7</sup> Buďte však i nadále silní a stateční, ačkoliv váš panovník Saul je mrtev, neboť zástupci Judejců mne ustanovili svým novým králem.\"",
			"8": "<sup>8</sup> <n>8-9</n> Mezitím však velitel Saulovy armády, Nérův syn Abnér, přivedl do Machanajimu Saulova syna Íš-bóšeta a prohlásil ho králem Gileádu, Ašúrců, Jizreelu, Efrajimovců, Benjamínovců a všech zbylých izraelských kmenů.",
			"9": "<sup>9</sup> ",
			"10": "<sup>10</sup> Íš-bóšet nastoupil do úřadu krále Izraele ve svých čtyřiceti letech a vládl dva roky.",
			"11": "<sup>11</sup> David tedy v Chebrónu kraloval nad Judou. Vládl jim celkem sedm let a šest měsíců.",
			"12": "<sup>12</sup> Jednoho dne vytáhl Nérův syn Abnér s vojskem Saulova syna Íš-bóšeta z Machanajimu do Gibeónu.",
			"13": "<sup>13</sup> Proti němu vytáhl v čele Davidových bojovníků Serújin syn Jóab. Setkali se u Gibeónského rybníka a utábořili se naproti sobě, každý na jednom břehu.",
			"14": "<sup>14</sup> Abnér navrhl Jóabovi: \"Vyberme každý několik svých mladých bojovníků, ať mezi sebou před námi zápasí.\"",
			"15": "<sup>15</sup> Jóab souhlasil, a tak nastoupilo dvanáct mladíků za Benjamínovce a Saulova syna Íš-bóšeta a rovněž dvanáct za Davida.",
			"16": "<sup>16</sup> Každý z mužů uchopil svého protivníka za hlavu a vrazil mu svou dýku do boku, takže všichni zahynuli. (Místo v Gibeónu, kde se tento zápas odehrál, později nazvali Chelkat-súrím.)",
			"17": "<sup>17</sup> Nato se mezi oběma vojsky strhla divoká bitva, v níž Davidovi muži Abnéra a jeho izraelskou armádu porazili a zahnali na útěk.",
			"18": "<sup>18</sup> <n>18-19</n> Toho dne po boku Serújina syna Jóaba bojovali i jeho dva bratři Abíšaj a Asáel. Asáel, který dokázal běžet jako gazela, se jal Abnéra pronásledovat a ve svém stíhání se nedal ničím zastavit.",
			"19": "<sup>19</sup> ",
			"20": "<sup>20</sup> Když se Abnér ohlédl a spatřil ho za sebou, zavolal na něj: \"Jsi to ty, Asáele?\" \"Ano,\" odpověděl Asáel, \"jsem to já.\"",
			"21": "<sup>21</sup> Nato mu Abnér řekl: \"Pusť se za někým jiným a mě nechej na pokoji!\" Asáel však jeho výzvě nevěnoval pozornost a pronásledoval Abnéra dál.",
			"22": "<sup>22</sup> Abnér tedy Asáela znovu varoval: \"Přestaň mne už konečně stíhat, protože jinak tě budu muset zabít a tvůj bratr mi to nikdy neodpustí!\"",
			"23": "<sup>23</sup> Asáel se však pronásledování nevzdal, a proto ho Abnér probodl svým kopím. Vrazil mu je do břicha tak silně, že vyjelo druhou stranou ven. Asáel padl k zemi a na místě zemřel. Každý, kdo tudy potom procházel, se na místě Asáelova skonu zastavil.",
			"24": "<sup>24</sup> Nyní se však do pronásledování Abnéra pustili Jóab a Abíšaj. Právě když slunce zapadalo, dorazili k pahorku Amě nedaleko Gíachu ležícímu směrem ke Gibeónské poušti.",
			"25": "<sup>25</sup> Mezitím se však Benjamínovci opět shromáždili k Abnérovi a na vrcholu pahorku se seřadili k boji.",
			"26": "<sup>26</sup> Když se Jóab přiblížil, Abnér na něj zavolal: \"Jak dlouho se ještě budeme vzájemně zabíjet? Copak nechápeš, že tím jen narůstá utrpení a vzájemná nenávist? Kdy už konečně poručíš svým mužům, aby přestali pronásledovat své bratry?\"",
			"27": "<sup>27</sup> Jóab ho vyslechl a odvětil: \"Přísahám před Hospodinem, že kdybys nyní nepromluvil, pronásledovali by moji muži své bratry až do rána.\"",
			"28": "<sup>28</sup> Nato Jóab zatroubil na polnici, aby všichni jeho muži přestali Izraelce pronásledovat, a boj skončil.",
			"29": "<sup>29</sup> Ještě téže noci Abnér se svým vojskem odtáhl. Vydal se přes poušť, překročil řeku Jordán a druhého dne ráno dorazil do Machanajimu.",
			"30": "<sup>30</sup> Když také Jóab po ukončení pronásledování shromáždil všechny své muže, zjistil, že kromě Asáela ztratil v bitvě devatenáct bojovníků.",
			"31": "<sup>31</sup> Abnéra však Davidovi vojáci připravili o tři sta šedesát mužů z kmene Benjamínovců.",
			"32": "<sup>32</sup> Jóab a jeho muži pak přenesli Asáelovo tělo do Betléma a pohřbili ho do hrobu jeho otce. Potom se vydali na cestu domů a za úsvitu dorazili do Chebrónu."
		},
		"3": {
			"1": "<sup>1</sup> Války mezi přívrženci Saula a příznivci Davida se táhly ještě dlouhou dobu. David však své postavení stále více upevňoval, zatímco vliv Saulových potomků postupně slábl.",
			"2": "<sup>2</sup> <n>2-5</n> Davidovi se v Chebrónu narodilo několik synů. Nejstaršího Amnóna přivedla na svět Achínoam z Jizreelu. Druhého syna Kileaba porodila vdova po Nábalovi z Karmelu Abígajil a třetího syna Abšalóma zplodila Maaka, dcera gešúrského krále Talmaje. Čtvrtý potomek Adónijáš byl synem Chagíty, pátému synu Šefatjášovi dala život Abítala a konečně šestý syn Jitreám se narodil Davidově manželce Egle.",
			"3": "<sup>3</sup> ",
			"4": "<sup>4</sup> ",
			"5": "<sup>5</sup> ",
			"6": "<sup>6</sup> Během neustávajících bojů mezi Saulovými zastánci na jedné a Davidovými příznivci na druhé straně, získával mezi Saulovými přívrženci stále větší vliv vojevůdce Abnér.",
			"7": "<sup>7</sup> Využil dokonce svého postavení a vyspal se s jednou ze Saulových družek, Ajovou dcerou Rispou.",
			"8": "<sup>8</sup> Když za ním potom přišel Íš-bóšet a jeho čin mu vyčetl, Abnér se kvůli tomu nesmírně rozlítil a odpověděl mu: \"Jsem snad nějaký prašivý Judejec, že se mnou takto jednáš? Každý den věrně a oddaně sloužím zájmům tvého otce Saula, jeho rodiny i přátel. Ani tebe samotného jsem nezradil a nevydal tě Davidovi do rukou, a ty mě nyní přesto umravňuješ a hledáš proti mně záminku kvůli nějaké ženě?",
			"9": "<sup>9</sup> Ať se mnou Hospodin naloží, jak sám uzná za vhodné, jestli nyní pro Davida nevykonám to, co mu Hospodin přísahal ve svém slibu:",
			"10": "<sup>10</sup> Sesadím z trůnu potomky Saula a předám vládu do rukou Davida. Ustanovím ho králem celého Izraele a Judeje od Danu až k Beer-šebě.\"",
			"11": "<sup>11</sup> Íš-bóšet dostal strach a neodvážil se Abnérovi říci už ani jediné slovo.",
			"12": "<sup>12</sup> Potom Abnér vypravil k Davidovi posly se vzkazem: \"Kdo vlastně této zemi vládne? Uzavři se mnou smlouvu a já ti pomohu sjednotit celý Izrael pod tvou vládu.\"",
			"13": "<sup>13</sup> David Abnérovi odpověděl: \"S tvou nabídkou souhlasím, ale smlouvu s tebou uzavřu pouze pod jednou podmínkou. Až se ke mně vypravíš, musíš s sebou přivést Saulovu dceru Míkal, jinak s tebou o ničem jednat nebudu.\"",
			"14": "<sup>14</sup> Potom vypravil posly také k Saulovu synu Íš-bóšetovi a vzkázal mu: \"Vrať mi mou manželku Míkal, pro kterou jsem vzal život stovce Pelištejců.\"",
			"15": "<sup>15</sup> Íš-bóšet Davida uposlechl a požádal Abnéra, aby tedy Míkal od jejího manžela, Lavišova syna Paltíela, přivedl.",
			"16": "<sup>16</sup> Paltíel však nechtěl svou ženu opustit a s nářkem ji provázel až do Bachurímu. Teprve tam se na Abnérovu výzvu odpojil a vrátil se domů.",
			"17": "<sup>17</sup> Abnér pak svolal zástupce Izraele a řekl jim: \"Už dlouho chcete, aby nad vámi vládl David.",
			"18": "<sup>18</sup> Nyní přišel čas, abyste svou myšlenku podpořili činem. Vždyť právě o Davidovi Hospodin prohlásil, že vysvobodí izraelský národ z útlaku Pelištejců a všech jeho nepřátel.\"",
			"19": "<sup>19</sup> Stejný návrh potom Abnér osobně přednesl Benjamínovcům, a když je přesvědčil, vypravil se do Chebrónu, aby Davidovi oznámil, na čem se celý Izrael včetně kmene Benjamínovců usnesl.",
			"20": "<sup>20</sup> Když Abnér v doprovodu dvaceti mužů dorazil do Chebrónu, David je přivítal a uspořádal pro ně hostinu.",
			"21": "<sup>21</sup> Potom však Abnér Davidovi řekl: \"Dovol mi odejít a shromáždit celý Izrael, aby tě lidé mohli zvolit svým králem. Budeš tak konečně moci vládnout nad celou zemí a spravovat ji, jak sám budeš chtít.\" David souhlasil a nechal Abnéra v pokoji odejít.",
			"22": "<sup>22</sup> <n>22-24</n> Zanedlouho nato se z válečného tažení vrátili Davidovi bojovníci v čele s Jóabem a přinesli s sebou velkou kořist. Sotva se Jóabovi doneslo, že krátce před jeho příchodem navštívil krále vojevůdce Abnér a že David ho nechal v pokoji odejít, přispěchal k němu a řekl: \"Králi, co jsi to udělal? Vychytralý Nérův syn Abnér tě podvedl a ty jsi ho klidně nechal odejít.",
			"23": "<sup>23</sup> ",
			"24": "<sup>24</sup> ",
			"25": "<sup>25</sup> Copak ho neznáš? Ve skutečnosti jistě přišel jen proto, aby obhlédl situaci a odhalil tvé záměry a plány.\"",
			"26": "<sup>26</sup> <n>26-27</n> Po těchto slovech Jóab odešel, a aniž by Davidovi cokoliv oznámil, vypravil za Abnérem posly, aby ho přivedli zpět. Poslové ho dostihli u studny v Siře a vrátili se s ním do Chebrónu. Jóab už na něj mezitím čekal u městské brány a jakmile dorazil, vzal si Abnéra stranou, jako by si s ním chtěl důvěrně promluvit. Namísto toho však s úmyslem pomstít smrt svého bratra Asáela vytáhl v ústraní dýku, vrazil ji Abnérovi pod žebra a na místě ho usmrtil.",
			"27": "<sup>27</sup> ",
			"28": "<sup>28</sup> Když se o tom později doslechl David, prohlásil: \"Já ani moje království nikdy neponeseme za prolitou krev Nérova syna Abnéra žádnou vinu.",
			"29": "<sup>29</sup> Důsledky jeho smrti nechť padnou na hlavu jeho vraha Jóaba a celou jeho rodinu. Ať vždy někoho z nich postihne rakovina či malomocenství, ať je chromý nebo zahyne hladem či v boji.\"",
			"30": "<sup>30</sup> (Na vraždě Abnéra se kromě Jóaba podílel i jeho bratr Abíšaj. Společně tak chtěli pomstít smrt svého bratra Asáela, kterého Abnér usmrtil v bitvě u Gibeónu.)",
			"31": "<sup>31</sup> Potom David Jóabovi a všem, kteří byli s ním, nařídil: \"Na znamení zármutku nad Abnérovou smrtí roztrhnete svůj oděv, oblečete se do žíněného roucha a půjdete v pohřebním průvodu před Abnérem.\"",
			"32": "<sup>32</sup> Sám pak šel za ním a společně jeho tělo pohřbili v Chebrónu. Král i všechen lid nad Abnérovým hrobem hlasitě naříkali a",
			"33": "<sup>33</sup> <n>33-34</n> David na jeho památku zazpíval tento žalozpěv: \"Proč musel Abnér zemřít jako zločinec, když jeho ruce nesvazovala pouta a na nohou nenesl okovy? Zahynul, stal se obětí ničemníků.\" Když dozpíval všichni znovu nad Abnérem zaplakali.",
			"34": "<sup>34</sup> ",
			"35": "<sup>35</sup> Po skončení pohřbu si lidé všimli, že David nic nejí a přemlouvali ho, aby se alespoň trochu posilnil. David jim však odpověděl přísahou: \"Ať se mnou Bůh naloží tak přísně, jak uzná za vhodné, jestli se do západu slunce dotknu chleba nebo jiného pokrmu.\"",
			"36": "<sup>36</sup> Lidem se jeho odpověď líbila, stejně jako si upřímně cenili všeho, co David dělal.",
			"37": "<sup>37</sup> Jeho postoj toho dne všem Izraelcům dokázal, že král neměl s vraždou Nérova syna Abnéra nic společného.",
			"38": "<sup>38</sup> David pak svým lidem řekl: \"Je nesporné, že Izrael dnes ztratil velkého velitele a schopného muže.",
			"39": "<sup>39</sup> A přestože jsem Bohem vyvolený král, cítím, že nemohu proti zločinu obou Serújiných synů nic udělat. Kéž tomu, kdo páchá zlo, Hospodin za jeho zlé skutky po zásluze odplatí.\""
		},
		"4": {
			"1": "<sup>1</sup> Zpráva o Abnérově smrti v Chebrónu silně znepokojila celý Izrael. Když se o tom doslechl i Saulův syn Íš-bóšet, zachvátilo ho zděšení.",
			"2": "<sup>2</sup> V té době byli v čele jeho válečných oddílů dva bratři Baana a Rekáb, synové Rimóna z Beerótu, města ležícího na území Benjamínovců.",
			"3": "<sup>3</sup> Přestože obyvatelé Beerótu uprchli do Gitajimu a usadili se tam, byli považováni za Benjamínovce.",
			"4": "<sup>4</sup> (Kromě Íš-bóšeta byl na živu ještě jeden ze Saulových potomků. Saulův vnuk a Jónatanův syn Mefíbóšet, který však byl od svých pěti let chromý. Když se totiž tenkrát jeho chůva doslechla, že Saul i Jónatan zahynuli v bitvě v Jizreelu, popadla ho a dala se s ním na útěk. Ve spěchu jí však Mefíbóšet vypadl z náručí a zlámal si obě nohy.)",
			"5": "<sup>5</sup> <n>5-6</n> Rimónovi synové, Rekáb a Baana, jednoho dne v poledne vstoupili do Íš-bóšetova domu a předstírali, že si přišli pro pytel pšenice.",
			"6": "<sup>6</sup> ",
			"7": "<sup>7</sup> <n>7-8</n> Vkradli se však do ložnice, kde Íš-bóšet právě odpočíval po obědě, zavraždili ho a uřízli mu hlavu. Vzali ji s sebou, spěšně se z jeho domu vytratili a ještě téže noci se s ní vydali přes poušť k Davidovi do Chebrónu. Když k němu dorazili, oznámili mu: \"Králi, zde je hlava Íš-bóšeta, syna tvého nepřítele Saula, který ti usiloval o život. Hospodin ti tak dnes konečně dopřál pomstu nad Saulem i jeho potomky.\"",
			"8": "<sup>8</sup> ",
			"9": "<sup>9</sup> <n>9-10</n> David však Rekábovi a Baanovi odpověděl: \"Přísahám před Hospodinem, který mne vysvobodil ze všech mých nesnází, že s vámi naložím stejně jako s mužem, který mi před časem v Siklagu oznámil, že Saul je mrtev. Myslel si, že mi přináší radostnou zprávu a bude odměněn, ale já jsem ho za to dal popravit.",
			"10": "<sup>10</sup> ",
			"11": "<sup>11</sup> Oč horší trest si však zaslouží ničemové, kteří vtrhnou do domu nevinného muže a zavraždí ho v jeho vlastní posteli? Domnívali jste se snad, že váš zločin přehlédnu a nechám vás naživu?\"",
			"12": "<sup>12</sup> Potom David přikázal svým mužům, aby oba bratry popravili. Usekli jim tedy obě ruce i nohy a jejich těla pověsili u rybníka v Chebrónu. Íš-bóšetovu hlavu však David nechal rovněž v Chebrónu pohřbít v Abnérově hrobu."
		},
		"5": {
			"1": "<sup>1</sup> Do Chebrónu se shromáždili zástupci všech izraelských kmenů a oznámili Davidovi: \"Všichni jsme tvoji bratři a máme společné předky.",
			"2": "<sup>2</sup> Už v době, kdy nad námi kraloval Saul, jsi to byl ty, kdo vedl izraelská vojska do bitev. O tobě Hospodin prohlásil, že budeš pastýřem jeho národa a budeš mu vládnout.\"",
			"3": "<sup>3</sup> David potom se všemi vůdci izraelských kmenů, kteří se v Chebrónu shromáždili, uzavřel smlouvu a oni ho korunovali králem Izraele.",
			"4": "<sup>4</sup> (David nastoupil na královský trůn ve svých třiceti letech.",
			"5": "<sup>5</sup> Nejprve stál v Chebrónu sedm let pouze v čele Judejců a potom vládl dalších třicet tři let v Jeruzalémě celému Izraeli. Celkem tedy kraloval čtyřicet let.)",
			"6": "<sup>6</sup> Zanedlouho se král David se svým vojskem vypravil dobýt Jeruzalém a vyhnat jeho obyvatele Jebúsejce. Když však k Jeruzalému přitáhl, Jebúsejci mu řekli: \"Naše město nikdy nezískáš. Dokonce i slepí a chromí tě dokáží odrazit a zadržet.\" Domnívali se, že David se do jejich opevněného města nemůže dostat.",
			"7": "<sup>7</sup> David však ještě téhož dne hradbami obehnaný Sijón (Jeruzalém) dobyl a z města Jebúsejců se tak stalo Město Davidovo.",
			"8": "<sup>8</sup> (Když ho totiž Jebúsejci svým přivítáním takto ponížili, David svým vojákům oznámil: \"Z celé duše Jebúsejce nenávidím a dokážu jim, že sami jsou slepí a chromí. Vždyť komukoliv, kdo je chce porazit, stačí, aby do Jeruzaléma pronikl podzemní chodbou, kterou je město zásobováno vodou.\" Proto se později začalo říkat: \"Slepí a chromí do Božího domu nevstoupí.\")",
			"9": "<sup>9</sup> David tedy jebúsejskou pevnost obsadil a nazval ji Město Davidovo. Postupně ho dostavěl a rozšířil od Miló až k dnešnímu centru města.",
			"10": "<sup>10</sup> Mezitím Davidova moc a autorita stále vzrůstala, neboť všemocný Hospodin stál při něm.",
			"11": "<sup>11</sup> Když David dobyl Jeruzalém, vypravil k němu týrský král Chíram posly s nákladem cedrového dřeva, tesaře a kameníky a nařídil jim, aby Davidovi postavili palác.",
			"12": "<sup>12</sup> David si tenkrát uvědomil, že Hospodin ho ustanovil králem a povznesl jeho království proto, aby sloužil zájmům izraelského národa.",
			"13": "<sup>13</sup> <n>13-16</n> Po odchodu z Chebrónu David rozšířil počet svých manželek a družek a zplodil s nimi další potomky. V Jeruzalémě se mu narodily tyto děti: Šamúa, Šóbab, Nátan, Šalomoun, Jibchár, Elíšúa, Nefeg, Jafía, Elíšáma, Eljáda a Elífelet.",
			"14": "<sup>14</sup> ",
			"15": "<sup>15</sup> ",
			"16": "<sup>16</sup> ",
			"17": "<sup>17</sup> Když se Pelištejci doslechli, že David se stal králem Izraele, zmobilizovali veškeré své síly a vytáhli proti němu. David se však o jejich výpravě včas dozvěděl a stáhl se do své skalní pevnosti.",
			"18": "<sup>18</sup> Pelištejci mezitím přitáhli do údolí Refájců a utábořili se tam.",
			"19": "<sup>19</sup> David se zeptal Hospodina: \"Mám na Pelištejce zaútočit? Pomůžeš mi, abych nad nimi zvítězil?\" \"Ano, vytáhni proti nim,\" odpověděl Hospodin. \"Půjdu s tebou a vydám ti Pelištejce do rukou.\"",
			"20": "<sup>20</sup> David se tedy vydal do Baal-perasímu a tam Pelištejce porazil. Sotva zvítězil, prohlásil: \"Hospodin přede mnou prolomil řady nepřátel a armádu mých nepřátel smetl jako povodeň.\" A pojmenoval to místo Baal-perasím (což znamená Pán průlomů).",
			"21": "<sup>21</sup> Ustupující Pelištejci zanechali na bojišti své falešné bůžky a David přikázal svým mužům, aby je posbírali a odnesli.",
			"22": "<sup>22</sup> Pelištejci se však s porážkou nesmířili a znovu přitáhli do údolí Refájců.",
			"23": "<sup>23</sup> David se tedy znovu otázal Hospodina, zda má proti nim zaútočit, a Hospodin mu odpověděl: \"Tentokrát na Pelištejce netáhni zepředu, ale obejdi je zezadu a napadni je směrem od háje balzámovníků.",
			"24": "<sup>24</sup> Ukryj se mezi stromy a počkej, dokud nezaslechneš v korunách balzámovníků zvuk kroků. Potom však neváhej a vyraz kupředu, neboť před tebou bude kráčet sám Hospodin a vojsko Pelištejců porazí.\"",
			"25": "<sup>25</sup> David udělal všechno tak, jak mu Hospodin nařídil, a pronásledoval a pobíjel Pelištejce od Geby až do Gezeru."
		},
		"6": {
			"1": "<sup>1</sup> <n>1-2</n> Když David porazil Pelištejce, vybral třicet tisíc izraelských mužů a vydal se s nimi do Baalímu Judova (Kirjat-jearímu), aby odtud odnesl Hospodinovu truhlu s deskami zákona. Truhlu, nad jejímž víkem se v prostoru mezi dvěma cheruby projevovala přítomnost všemocného Hospodina.",
			"2": "<sup>2</sup> ",
			"3": "<sup>3</sup> <n>3-4</n> Jakmile dorazili na kopec do Abínádabova domu, naložili Hospodinovu truhlu na nový vůz a odvezli ji. Povoz s Hospodinovou truhlou řídili Abínádabovi synové Achjó a Uza. Achjó kráčel před vozem a Uza šel vedle vozu.",
			"4": "<sup>4</sup> ",
			"5": "<sup>5</sup> David a všichni ostatní Izraelci radostně oslavovali a za doprovodu louten, harf, tamburín, různých chřestítek a činelů chválili Hospodina písněmi.",
			"6": "<sup>6</sup> Když ale míjeli Nákonův mlat, spřežení klopýtlo a vůz se zakymácel. Uza tedy rychle vztáhl ruku k truhle, aby ji ustálil, ale sotva se jí dotkl,",
			"7": "<sup>7</sup> Hospodin se rozlítil a za jeho nerozvážný a neuctivý čin ho na místě zahubil.",
			"8": "<sup>8</sup> Davida Hospodinova reakce na Uzovo jednání rozhorlila, a proto místo, kde se vše přihodilo, nazval Peres-uza (to je Uzovo zbořeniště). Tento název se zachoval až dodnes.",
			"9": "<sup>9</sup> Po tomto zážitku však David dostal strach a řekl si: \"To není jen tak, přinést si Hospodinovu truhlu domů.\"",
			"10": "<sup>10</sup> Proto se rozhodl, že Hospodinovu truhlu nevezme s sebou do Města Davidova, ale namísto toho ji dopravil do domu Obéd-edóma z Gatu.",
			"11": "<sup>11</sup> Tam zůstala truhla tři měsíce a po celou tu dobu Hospodin Obéd-edómovi i celé jeho rodině žehnal.",
			"12": "<sup>12</sup> Když se David doslechl, jaké požehnání Obéd-edómovi a jeho rodině Hospodinova truhla přinesla, vypravil se k němu, aby s velkou slávou přenesl truhlu z jeho domu do Města Davidova.",
			"13": "<sup>13</sup> Sotva ti, kdo truhlu nesli, udělali šest kroků, David obětoval býka a vykrmené tele.",
			"14": "<sup>14</sup> Svlékl pak své královské roucho a oblečen pouze do plátěného kněžského oděvu cestou radostným tancem a poskakováním oslavoval Hospodina, co mu síly stačily.",
			"15": "<sup>15</sup> Ostatní Izraelci nezůstali nijak pozadu a tak se Hospodinova truhla nesla za ohromného jásotu a troubení polnic.",
			"16": "<sup>16</sup> V okamžiku, kdy průvod s truhlou vstupoval do Města Davidova, Saulova dcera Míkal právě vyhlížela z okna. Když spatřila, jak král David tančí a poskakuje k oslavení Hospodina, pocítila k němu opovržení.",
			"17": "<sup>17</sup> Jakmile kněží umístili Hospodinovu truhlu do stanu, který pro ni král nechal předem připravit, David na důkaz své vděčnosti přinesl Hospodinu oběť.",
			"18": "<sup>18</sup> Když ukončil obětní obřady, jménem všemocného Hospodina shromážděným lidem požehnal.",
			"19": "<sup>19</sup> Každému přítomnému izraelskému muži i ženě pak věnoval bochník chleba, jeden datlový a jeden rozinkový koláč a všichni se rozešli do svých domovů.",
			"20": "<sup>20</sup> Potom se David vrátil do paláce, aby požehnal také své rodině, ale Saulova dcera Míkal ho přivítala s výčitkou na rtech: \"Dnešního dne ses, králi Izraele, skutečně vyznamenal! Před zraky otrokyň a svých poddaných ses v ulicích ukazoval jako nějaký pomatenec.\"",
			"21": "<sup>21</sup> David jí však odvětil: \"Tančil jsem k oslavení Hospodina, který mi dal přednost před tvým otcem nebo kýmkoliv z jeho rodu a ustanovil mne panovníkem svého izraelského národa. Nestydím se projevit svou úctu a vděčnost Hospodinu.",
			"22": "<sup>22</sup> A jsem ochoten se ponížit ještě více než dnes. I kdybych si sám sebe měl přestat vážit, právě ty obyčejné otrokyně, o nichž jsi hovořila, mne za to budou respektovat a ctít.\"",
			"23": "<sup>23</sup> (Saulova dcera Míkal zůstala až do konce svého života bezdětná.)"
		},
		"7": {
			"1": "<sup>1</sup> <n>1-2</n> Když se král konečně usadil ve svém paláci a Hospodin dopřál Izraeli mír a klid od všech okolních nepřátel, David řekl proroku Nátanovi: \"Pohleď, zatímco já si tady bydlím v paláci z cedrového dřeva, Hospodinova truhla zůstává ve stanu.\"",
			"2": "<sup>2</sup> ",
			"3": "<sup>3</sup> Nato prorok králi odpověděl: \"Ať už zamýšlíš cokoliv, jdi a udělej to, neboť Hospodin je s tebou.\"",
			"4": "<sup>4</sup> Ještě téže noci však k Nátanovi promluvil Hospodin a sdělil mu:",
			"5": "<sup>5</sup> \"Jdi a vše, co ti nyní řeknu, oznam Davidovi. Zeptej se ho: Máš v úmyslu postavit pro mne chrám, ve kterém bych sídlil?",
			"6": "<sup>6</sup> Nepřebýval jsem v chrámě od té doby, co jsem vyvedl Izraelce z Egypta, až do dnešního dne. Stěhoval jsem se z místa na místo se svým stanovým příbytkem.",
			"7": "<sup>7</sup> Ať jsem s Izraelci přišel kamkoliv, požádal jsem snad někdy jejich vůdce, které jsem ustanovil správci svého národa, aby mi postavili chrám z cedrového dřeva?",
			"8": "<sup>8</sup> Dále pak Davidovi vyřiď, že všemocný Hospodin mu vzkazuje toto: Učinil jsem tě panovníkem svého izraelského národa, ačkoliv jsi předtím byl pouhým pastýřem a hlídal jsi stáda.",
			"9": "<sup>9</sup> Provázel jsem tě, kamkoliv ses obrátil a odstranil jsem ti z cesty všechny tvé nepřátele. Proslavím tě jako nejslavnější muže světa.",
			"10": "<sup>10</sup> <n>10-11</n> Svému lidu jsem dal zemi, v níž se usadil a našel svůj domov. Zemi, kde ho už nebudou obtěžovat nepřátelé ani utlačovat pohanské národy, jako to dělávali v dobách, kdy jsem svému izraelskému národu určoval soudce. Veškeré nepokoje, které národ sužovaly, ustanou. Já, samotný Hospodin, ti oznamuji, že svěřím království do rukou tvého rodu.",
			"11": "<sup>11</sup> ",
			"12": "<sup>12</sup> Až se naplní tvé dny a ty se uložíš k odpočinku ke svým předkům, jmenuji tvým nástupcem tvého vlastního potomka a upevním jeho vládu.",
			"13": "<sup>13</sup> Avšak teprve on pro mne postaví chrám. Jeho rod bude kralovat na věky.",
			"14": "<sup>14</sup> Budu mu otcem a přijmu ho jako svého syna. Jestliže se dopustí nepravosti, potrestám ho prostřednictvím nepřátelství ostatních národů.",
			"15": "<sup>15</sup> Nikdy ho nezbavím své přízně a podpory, jako jsem učinil tvému předchůdci Saulovi.",
			"16": "<sup>16</sup> Ty a tvoji potomci budete vládnout a spravovat mé království navždy.\"",
			"17": "<sup>17</sup> Nátan tedy předstoupil před Davida a oznámil mu všechno, co mu Hospodin řekl.",
			"18": "<sup>18</sup> Když ho král David vyslechl, odešel do svatyně a promluvil k Hospodinu: \"Ach, Panovníku Hospodine, jsem obyčejný člověk z bezvýznamné rodiny, a tys mne přesto povýšil až na královský trůn.",
			"19": "<sup>19</sup> A jako by ani to nestačilo, nyní slibuješ, že se navždy postaráš o budoucnost mého rodu. Je člověk vůbec hoden takové štědrosti, Panovníku Hospodine?",
			"20": "<sup>20</sup> Co více mám ještě říci? Vždyť mne, Panovníku Hospodine, znáš.",
			"21": "<sup>21</sup> Konáš pro svého služebníka velké věci a z vlastní vůle naplňuješ svá zaslíbení. Jsi tak úžasný, Panovníku Hospodine! Na vlastní uši o tobě slýcháme.",
			"22": "<sup>22</sup> Nikdo se ti nevyrovná a žádný jiný Bůh kromě tebe není.",
			"23": "<sup>23</sup> Jediný izraelský lid jsi obdařil zvláštním požehnáním. Stal se vyvoleným národem, který přišel vykoupit samotný Bůh, aby odhalil svůj charakter. Vykonal jsi pro něj velké zázraky, vysvobodil jsi ho z Egypta a vyhnal před ním pohanské národy s jejich falešnými bohy.",
			"24": "<sup>24</sup> Navěky jsi prohlásil izraelský národ za svůj a stal ses jeho Panovníkem a Bohem.",
			"25": "<sup>25</sup> Nyní tedy, Hospodine Bože, navždy vyplň svůj slib, který jsi dal mně a mému rodu.",
			"26": "<sup>26</sup> Naplň své slovo, aby Izrael navěky poznal, jak jsi úžasný, a ctil tě jako svého Panovníka a Boha. Jmenuj můj rod správcem svého lidu.",
			"27": "<sup>27</sup> Panovníku Hospodine, Bože Izraele, dovoluji si tě oslovit, neboť ty sám jsi mi oznámil, že postavíš můj rod do čela svého národa.",
			"28": "<sup>28</sup> Ach, Panovníku Hospodine, vždyť jen ty jsi Bůh! Laskavým slibům, které jsi mi dal, mohu bezvýhradně věřit.",
			"29": "<sup>29</sup> Proto nyní vykonej to, co jsi slíbil, a požehnej věčnému trvání mého rodu, neboť jedině tehdy bude můj rod prospívat navěky.\""
		},
		"8": {
			"1": "<sup>1</sup> Za nějaký čas David porazil Pelištejce, dobyl jejich hlavní město Gat a celý národ podrobil do otroctví Izraele.",
			"2": "<sup>2</sup> Přemohl rovněž Moábce a dvě třetiny jich nechal popravit. Přikázal jim, aby si lehli vedle sebe do řady na zem, a dal je odměřit provazem. Dvě třetiny každé řady pak poslal na smrt a jedné třetině daroval život. Všechny Moábce, kteří přežili, si David podmanil a museli mu odvádět daně.",
			"3": "<sup>3</sup> David také porazil Rechóbova syna Hadad-ezera, krále Sóby, který se znovu pokusil ovládnout oblast podél řeky Eufratu.",
			"4": "<sup>4</sup> Zajal sedm set jeho jezdců a dvacet tisíc pěšáků. Kromě jednoho sta spřežení pak do posledního ochromil všechny koně zapřažené do vozů.",
			"5": "<sup>5</sup> Když sóbskému králi Hadad-ezerovi přišli na pomoc Aramejci z Damašku, David pobil dvaadvacet tisíc jejich bojovníků.",
			"6": "<sup>6</sup> Do damašského Aramu pak rozmístil oddíly svých mužů a Aramejce podrobil dani. Hospodin byl s Davidem, a kamkoliv se obrátil, všude vítězil.",
			"7": "<sup>7</sup> <n>7-8</n> Z bitvy s Hadad-ezerem přinesl David do Jeruzaléma zlaté štíty jeho velitelů a v jeho městech Betachu a Berótaji získal velké množství mědi.",
			"8": "<sup>8</sup> ",
			"9": "<sup>9</sup> <n>9-10</n> Když se o tom, že David přemohl celou Hadad-ezerovu armádu, doslechl chamátský král Toí, vyslal k němu svého syna Jórama, aby Davida pozdravil a blahopřál mu k jeho vítězství. Sám totiž s Hadad-ezerem bojoval, a proto Davidovi po Jóramovi z vděčnosti poslal stříbrné, zlaté a měděné předměty.",
			"10": "<sup>10</sup> ",
			"11": "<sup>11</sup> <n>11-12</n> Stejně jako veškeré stříbro a zlato, které získal od podrobených národů, zasvětil král David všechny tyto dary Hospodinu. Věnoval mu veškerou kořist od Aramejců, Moábců, Amónců, Pelištejců, Amálekovců i předměty získané od Rechóbotova syna Hadad-ezera, krále ze Sóby.",
			"12": "<sup>12</sup> ",
			"13": "<sup>13</sup> S počtem vítězství narůstala i Davidova sláva. Když se vrátil z bitvy s králem ze Sóby, pobil v boji v Solném údolí osmnáct tisíc Edómců.",
			"14": "<sup>14</sup> Také po celém území Edómu pak rozmístil oddíly svých mužů a všechny jeho obyvatele si podrobil. Hospodin byl s ním, a kamkoliv se David obrátil, všude vítězil.",
			"15": "<sup>15</sup> David vládl nad Izraelci spravedlivě a usiloval o dobro svého národa.",
			"16": "<sup>16</sup> Serújina syna Jóaba postavil do čela své armády a Achílúdova syna Jóšafata zvolil kancléřem.",
			"17": "<sup>17</sup> Achítúbův syn Sádok a Ebjátarův syn Achímelek zastávali úřad kněží a Serajáš byl Davidovým písařem.",
			"18": "<sup>18</sup> Jójadův syn Benajáš velel oddílům Keretejců a Peletejců a Davidovi synové pomáhali svému otci jako rádcové."
		},
		"9": {
			"1": "<sup>1</sup> Jednoho dne si David vzpomněl na slib, který dal kdysi Jónatanovi a zeptal se svých služebníků: \"Zůstal ještě naživu někdo ze Saulovy rodiny? Rád bych mu prokázal svou přízeň.\"",
			"2": "<sup>2</sup> Služebníci tedy k Davidovi přivedli otroka Síbu, který dříve sloužil Saulovu rodu. \"Ty jsi Síba?\" zeptal se ho David. \"Ano, můj pane,\" odvětil otrok.",
			"3": "<sup>3</sup> \"Žije ještě kdokoliv ze Saulovy rodiny, komu bych mohl prokázat svou přízeň, kterou jsem před Hospodinem přísahal Jónatanovi?\" pokračoval David. \"Ano,\" odpověděl Síba králi. \"Ještě je naživu chromý Jónatanův syn Mefíbóšet.\"",
			"4": "<sup>4</sup> \"A kde ho nyní najdu?\" zeptal se král. Nato Síba odvětil: \"Žije v Lódebaru, v domě Amíelova syna Makíra.\"",
			"5": "<sup>5</sup> Král David tedy bez váhání do toho domu poslal své muže a dal Mefíbóšeta z Lódebaru přivést.",
			"6": "<sup>6</sup> Sotva Jónatanův syn a Saulův vnuk Mefíbóšet dorazil, vstoupil k Davidovi a hluboce se před ním poklonil.",
			"7": "<sup>7</sup> Když se vzájemně pozdravili, David řekl: \"Ničeho se neboj Mefíbóšete. Pozval jsem tě proto, abych ti kvůli slibu, který jsem dal tvému otci Jónatanovi, požehnal. Vrátím ti veškerou půdu, která náležela tvému dědu Saulovi a budu tě hostit ze svého královského stolu.\"",
			"8": "<sup>8</sup> Když David domluvil, Mefíbóšet se hluboce poklonil a řekl: \"Mohl bys mne přehlížet právě tak jako mrtvého psa, ale ty jsi mi prokázal tak nevídanou přízeň.\"",
			"9": "<sup>9</sup> David však ještě dal předvést Saulova otroka Síbu a nařídil mu: \"Vrátil jsem vnukovi tvého pána všechno, co dříve náleželo Saulovi a jeho rodu.",
			"10": "<sup>10</sup> Ty i celá tvá rodina a služebnictvo nyní budete obdělávat jeho půdu, přinášet mu úrodu a starat se, aby měl vše, co potřebuje. Vnuk tvého pána, Mefíbóšet, je mým hostem a kdykoliv je vítán u mého stolu.\"",
			"11": "<sup>11</sup> Služebník Síba, který měl patnáct synů a dvacet služebníků, králi odpověděl: \"Můj panovníku, splním všechna tvá nařízení. O Mefíbošeta se jako o královského syna postarám rád sám.\"",
			"12": "<sup>12</sup> Chromý Mefíbóšet však zůstal v Jeruzalémě a stoloval s Davidem, jako kdyby byl jedním z jeho synů. Všichni členové Síbovy rodiny i jeho služebníci pak podle Davidova nařízení pro Mefíbóšeta a jeho syna Míku pracovali a sloužili mu."
		},
		"10": {
			"1": "<sup>1</sup> Krátce nato zemřel král Amónců a na trůn nastoupil jeho syn Chanún.",
			"2": "<sup>2</sup> Jakmile se to David dozvěděl, rozhodl se, že Chanúnovi projeví svou přízeň a ná-klonnost, neboť jeho otec Náchaš s ním vždy udržoval přátelské vztahy. Vypravil proto posly, aby jeho jménem Chanúnovi vyjádřili hlubokou soustrast nad úmrtím jeho otce.",
			"3": "<sup>3</sup> Sotva však Davidovi poslové k Amóncům dorazili, královi velitelé Chanúnovi řekli: \"Skutečně věříš, že David k tobě vypravil své posly jen proto, aby uctil památku tvého otce? Nepřišli náhodou zjistit situaci a prozkoumat město, aby je pak David mohl oblehnout a dobýt?\"",
			"4": "<sup>4</sup> Chanún, kterého jejich slova přesvědčila, se tedy Davidových mužů zmocnil, každému z nich nechal oholit polovinu brady, odříznout polovinu roucha až k hýždím a polonahé je poslal domů.",
			"5": "<sup>5</sup> Jakmile se David dozvěděl, jak král Chanún jeho posly ponížil, vyslal jim naproti muže se vzkazem, aby se zatím nevraceli do Jeruzaléma, ale zůstali v Jerichu, dokud jim opět vousy nedorostou.",
			"6": "<sup>6</sup> Když si Amónci uvědomili, jak proti sobě Davida popudili, najali dvacet tisíc aramejských pěšáků z Bét-rechóbu a ze Sóby, povolali tisíc mužů z armády krále z Maaky a pozvali dvanáct tisíc bojovníků krále Íš-tóba.",
			"7": "<sup>7</sup> Jakmile se o tom doslechl David, neváhal a nechal zmobilizovat celé své vojsko v čele s Jóabem.",
			"8": "<sup>8</sup> Zanedlouho Amónci vytáhli a seřadili se do bojového útvaru před branami svého města, zatímco Aramejci ze Sóby a Rechóbu spolu s bojovníky Íš-tóba a Maaky se shromáždili na bitevním poli.",
			"9": "<sup>9</sup> Když Jóab viděl, že ho nepřátelé sevřeli ze dvou stran, vybral nejlepší izraelské oddíly a postavil se s nimi proti Aramejcům.",
			"10": "<sup>10</sup> Velení nad ostatními vojáky svěřil do rukou svého bratra Abíšaje a seřadil je proti Amóncům.",
			"11": "<sup>11</sup> Potom svému bratrovi řekl: \"Získají-li Aramejci nade mnou převahu, přijď mi na pomoc. Stejně tak já, budou-li nad tebou Amónci vítězit, přijdu na pomoc tobě.",
			"12": "<sup>12</sup> Musíme do boje vložit veškerou svou sílu a odvahu. Vždyť bojujeme za svůj národ a města našeho Boha. Ať Hospodin rozhodne, jak sám uzná za vhodné.\"",
			"13": "<sup>13</sup> Po těchto slovech vyrazil Jóab a jeho oddíly proti Aramejcům a ti se před ním dali na útěk.",
			"14": "<sup>14</sup> Když Amónci spatřili, že Aramejci utíkají, také oni se dali před Abíšajem na ústup a stáhli se do města. Jóab tedy přerušil boj a vrátil se s armádou do Jeruzaléma.",
			"15": "<sup>15</sup> Aramejci se však se svou porážkou nesmířili a znovu se shromáždili k bitvě.",
			"16": "<sup>16</sup> Hadad-ezer tentokrát povolal i Aramejce, kteří sídlili za řekou Eufratem, a pod vedením svého velitele Šóbaka je soustředil do Chélamu.",
			"17": "<sup>17</sup> David se však o přípravách Aramejců opět okamžitě dozvěděl a povolal do zbraně celý Izrael. Překročil pak se svou armádou Jordán a přitáhl k Chélamu. Sotva dorazil, Aramejci, kteří mezitím seřadili své jednotky k boji, proti němu zaútočili.",
			"18": "<sup>18</sup> Izraelci však brzy získali převahu a Aramejci se před nimi dali na útěk. Davidovi muži pak při pronásledování usmrtili sedm set jejich vozatajů, čtyřicet tisíc pěšáků a v boji zabili také jejich velitele Šóbaka.",
			"19": "<sup>19</sup> Když Hadad-ezerovi spojenci viděli, jak zdrcující porážku jim Izrael připravil, uzavřeli s Izraelci mír a podrobili se jim jako služebníci. Od té doby se už Aramejci báli Amóncům pomáhat."
		},
		"11": {
			"1": "<sup>1</sup> Na jaře následujícího roku, v období, kdy obvykle začínala válečná tažení, vyslal David svou armádu v čele s Jóabem proti Amóncům. Izraelci nad nimi zvítězili a oblehli Rabu. David se však tentokrát boje osobně neúčastnil, ale zůstal v Jeruzalémě.",
			"2": "<sup>2</sup> Když jednou navečer nemohl usnout a procházel se po střeše svého paláce, spatřil shora ženu, která se právě koupala.",
			"3": "<sup>3</sup> Její neobyčejná krása ihned přitáhla Davidovu pozornost, a proto si dal ihned zjistit, kdo ta žena je. \"Je to Elíamova dcera Bat-šeba, manželka Chetejce Urijáše,\" oznámil Davidovi jeho služebník.",
			"4": "<sup>4</sup> David pro ni tedy nechal poslat, a když přišla, vyspal se s ní. (Stalo se to právě v době, kdy se očistila od své nečistoty.)",
			"5": "<sup>5</sup> Bat-šeba se pak vrátila domů, ale zanedlouho zjistila, že otěhotněla, a oznámila to Davidovi.",
			"6": "<sup>6</sup> Sotva se to David dozvěděl, nechal doručit svému vojevůdci Jóabovi vzkaz, aby mu poslal Chetejce Urijáše do Jeruzaléma.",
			"7": "<sup>7</sup> Jóab jeho rozkaz vyplnil, a když Urijáš dorazil, David se ho jakoby nic vyptával, jak se má Jóab a jeho armáda a jak to vypadá na bojišti.",
			"8": "<sup>8</sup> Nakonec ho poslal domů, aby si pár dní odpočinul, a když Urijáš odešel, ještě za ním dal přinést královský dar.",
			"9": "<sup>9</sup> Urijáš však namísto toho, aby šel domů, přespal s ostatními Davidovými služebníky u vchodu do královského paláce.",
			"10": "<sup>10</sup> Jakmile se David dozvěděl, že Urijáš se doma ani neukázal, zavolal si ho a zeptal se: \"Proč jsi včera nešel domů za svou ženou, když jsi byl tak dlouho pryč?\"",
			"11": "<sup>11</sup> Urijáš mu však odpověděl: \"Hospodinova truhla dlí ve stanu a izraelské vojsko i se svým velitelem a jeho služebníky spí na bitevním poli. Jak bych tedy já mohl jít do svého domu, jíst a pít a spát se svou ženou? Před tvými zraky přísahám, že něčeho takového se nedopustím!\"",
			"12": "<sup>12</sup> \"Dobrá,\" odpověděl nato David, \"zůstaň alespoň ještě jeden den a zítra tě pošlu zpět k armádě.\" Urijáš tedy uposlechl a zůstal v Jeruzalémě.",
			"13": "<sup>13</sup> David ho ještě téhož večera pozval ke svému stolu a u jídla ho opil. Avšak ani tentokrát Urijáš nešel do svého domu, ale opět přespal mezi ostatními Davidovými služebníky.",
			"14": "<sup>14</sup> Ráno proto David napsal dopis svému vojevůdci Jóabovi a nařídil Urijášovi, aby mu ho doručil.",
			"15": "<sup>15</sup> V dopise stálo: \"V nejdivočejším boji postavte Urijáše do přední linie a potom se od něho stáhněte, aby ho nepřátelé zabili.\"",
			"16": "<sup>16</sup> Během obléhání tedy Jóab postavil Urijáše na místo, o kterém věděl, že ho střeží ti nejlepší nepřátelští bojovníci.",
			"17": "<sup>17</sup> V bitvě, která se vzápětí strhla, zahynulo několik Izraelců a mezi nimi i Chetejec Urijáš.",
			"18": "<sup>18</sup> <n>18-19</n> Když boj utichl vypravil Jóab k Davidovi posla se zprávou a nařídil mu:",
			"19": "<sup>19</sup> ",
			"20": "<sup>20</sup> \"Král se možná rozzlobí a řekne: ,Proč jste přitáhli tak blízko k městu? Cožpak vám nebylo jasné, že po vás budou z hradeb střílet?",
			"21": "<sup>21</sup> Nedoplatil snad Jerúbešetův syn Abímelek na stejnou chybu? Tenkrát v Tebesu to byla dokonce žena, která na něj svrhla mlýnský kámen! Proč jste se přibližovali až k samotným hradbám?' Jestliže se takto bude ptát, potom mu oznam, že v bitvě zahynul také Chetejec Urijáš.\"",
			"22": "<sup>22</sup> Posel se tedy vydal na cestu, a když dorazil do Jeruzaléma, vyřídil Davidovi všechno, co Jóab vzkazoval.",
			"23": "<sup>23</sup> Oznámil Davidovi: \"Nepřátelé získali převahu a zahájili otevřený útok. Po chvíli se nám však podařilo útok odvrátit a zatlačili jsme nepřátele zpět až k městské bráně.",
			"24": "<sup>24</sup> Z hradeb však na nás začali střílet lučištníci a několik bojovníků z tvé armády zabili. Mezi nimi zahynul také Chetejec Urijáš.\"",
			"25": "<sup>25</sup> Nato David poslu odvětil: \"Vyřiď Jóabovi, aby neztrácel odvahu. Válka si vybírá svou daň a smrt se na nikoho neohlíží. Řekni mu, ať zaútočí proti městu ještě důrazněji a zničí je. Jdi a povzbuď ho.\"",
			"26": "<sup>26</sup> Když se o Urijášově smrti dozvěděla Bat-šeba, hořce nad ztrátou svého manžela zaplakala.",
			"27": "<sup>27</sup> Sotva však uplynul stanovený čas truchlení, David pro ni dal poslat a vzal si ji za ženu. Zanedlouho mu pak Bat-šeba porodila syna. Zločin, kterého se David dopustil, však vzbudil Hospodinův odpor."
		},
		"12": {
			"1": "<sup>1</sup> Hospodin k Davidovi poslal proroka Nátana a jeho ústy mu oznámil: \"V jednom městě žili dva muži.",
			"2": "<sup>2</sup> <n>2-3</n> Jeden byl velmi bohatý a vlastnil početná stáda ovcí a dobytka, zatímco druhý neměl nic, kromě jediné malé ovečky, kterou si koupil. Pečoval o ni téměř jako o jedno ze svých dětí, dělil se s ní o jídlo a dával jí pít ze své vlastní misky. Spávala mu v náručí a měl ji rád jako svou dceru.",
			"3": "<sup>3</sup> ",
			"4": "<sup>4</sup> Jednoho dne zavítal do domu bohatého muže host. Boháči se však kvůli návštěvníkovi nechtělo porážet ovci nebo tele ze svého stáda, a tak namísto toho vzal ovečku, která patřila chudákovi, zabil ji a připravil z ní svému hostu pokrm.\"",
			"5": "<sup>5</sup> Sotva Nátan domluvil, David se rozlítil a vykřikl: \"Přísahám před samotným Hospodinem, že člověk, který vykonal něco takového, si zaslouží smrt!",
			"6": "<sup>6</sup> Za ukradenou ovečku čtyřnásobně zaplatí, neboť čin, kterého se dopustil, postrádá jakýkoliv soucit.\"",
			"7": "<sup>7</sup> Nato však Nátan Davidovi řekl: \"Tím mužem jsi ty sám! Poslouchej, co ti vzkazuje Hospodin, Bůh Izraele:",
			"8": "<sup>8</sup> Ustanovil jsem tě králem Izraele a zachránil tě před Saulem. Dal jsem ti jeho palác a vložil do náručí jeho ženy. Svěřil jsem ti vládu nad celým Izraelem i Judou. A kdyby ti snad i všechno to bylo málo, dal bych ti ještě mnohem víc.",
			"9": "<sup>9</sup> Proč jsi tedy nedbal mých nařízení a dopustil ses tak strašného zločinu? Zavraždil jsi Chetejce Urijáše a přivlastnil sis jeho ženu. Zabil jsi ho zbraněmi Amónců.",
			"10": "<sup>10</sup> Kvůli tomu, že jsi mnou opovrhl, usmrtil jsi Chetejce Urijáše a vzal sis jeho ženu za manželku bude tebe i tvou rodinu navěky provázet hrozba násilné smrti.",
			"11": "<sup>11</sup> Já Hospodin ti sám dnes přísahám, že tvá vlastní rodina se ti stane zdrojem neštěstí. Před tvýma očima tě připravím o tvé vlastní ženy a nechám je veřejně spát s jiným mužem.",
			"12": "<sup>12</sup> Ty jsi to udělal tajně, ale já dopustím, aby se to stalo před zraky celého Izraele.\"",
			"13": "<sup>13</sup> Po těchto slovech David pochopil, čeho se dopustil, a vyznal: \"Hluboce jsem se proti Hospodinu provinil.\" Nátan však Davidovi oznámil: \"Hospodin ti tvou vinu odpustil a nechá tě žít,",
			"14": "<sup>14</sup> ale protože tvůj čin dal Hospodinovým nepřátelům příležitost, aby jím opovrhovali, tvůj právě narozený syn musí zemřít.\"",
			"15": "<sup>15</sup> Krátce poté, co Nátan odešel domů, postihl Hospodin syna Bat-šeby a Davida těžkou chorobou.",
			"16": "<sup>16</sup> David za své dítě Boha prosil, nic nejedl a celé noci ležel na holé zemi.",
			"17": "<sup>17</sup> Jeho služebníci a rádcové se ho několikrát pokoušeli přimět, aby vstal a něco snědl, ale on je vždy odmítl.",
			"18": "<sup>18</sup> Sedmý den však jeho dítě přesto zemřelo. Davidovi sloužící se mu však zprávu o smrti jeho dítěte báli oznámit a navzájem si mezi sebou říkali: \"Neposlouchal naše domluvy, ani když dítě ještě žilo. Co teprve až se dozví, že dítě už zemřelo? Co když si v zoufalství nějak ublíží?\"",
			"19": "<sup>19</sup> David si však tajemného šeptání svých služebníků povšiml a uvědomil si, co to znamená. \"Je můj syn mrtev?\" zeptal se. \"Ano,\" odpověděli služebníci, \"už nežije.\"",
			"20": "<sup>20</sup> Nato se David zvedl ze země, umyl se a učesal, oblékl si čistý oděv a odešel do svatyně, aby uctil Hospodina. Potom se vrátil do paláce, dal si přinést pokrm a najedl se.",
			"21": "<sup>21</sup> Jeho služebníci se ho však zeptali: \"Nerozumíme tvému jednání. Dokud dítě žilo, stále jsi jen naříkal a odmítal cokoliv sníst. A teď, když zemřelo, najednou vstaneš a jíš.\"",
			"22": "<sup>22</sup> David jim odpověděl: \"Dokud bylo dítě naživu, nejedl jsem a plakal, neboť jsem ještě doufal, že se nade mnou Hospodin možná slituje a dítě nezemře.",
			"23": "<sup>23</sup> Ale teď, když je mrtvé, ztratilo mé hladovění smysl. Mohu mu snad ještě nějak vrátit život? Já svého syna budu jednou následovat, ale on už se zpět nevrátí.\"",
			"24": "<sup>24</sup> Potom David odešel, aby utěšil svou ženu Bat-šebu. Za nějaký čas Bat-šeba opět otěhotněla a porodila syna, kterému dali jméno Šalomoun.",
			"25": "<sup>25</sup> Hospodin si ho velmi oblíbil, a proto jeho rodičům prostřednictvím proroka Nátana vzkázal, aby ho pojmenovali Jedidjáš (což znamená Hospodinův miláček).",
			"26": "<sup>26</sup> <n>26-27</n> Mezitím Jóab v čele Izraelců úspěšně dobýval Rabu, hlavní město Amónců, ale dříve než je definitivně porazil, vypravil k Davidovi posly se vzkazem: \"Zaútočil jsem proti Rabě a obsadil Město vod.",
			"27": "<sup>27</sup> ",
			"28": "<sup>28</sup> Vystroj proto zbytek armády, oblehni město a sám dokonči jeho porážku, abych tím, kdo zvítězí a jehož jméno se bude provolávat, nebyl já, ale ty.\"",
			"29": "<sup>29</sup> David tedy bez váhání přitáhl se zbytkem vojska k Rabě, napadl ji a dobyl.",
			"30": "<sup>30</sup> Sesadil jejího krále a odnesl si jeho zlatou, drahokamy posázenou korunu, která vážila více než třicet kilogramů. Sám ji pak nosíval na hlavě.",
			"31": "<sup>31</sup> Kromě toho si z města odvezl ještě mnoho další kořisti a jeho obyvatele podřídil nuceným pracím s pilami, krumpáči, železnými sekyrami a práci v cihelně. Když pak stejně naložil se všemi ostatními městy Amónců, vrátil se David s celou armádou zpět do Jeruzaléma."
		},
		"13": {
			"1": "<sup>1</sup> Davidův syn, princ Abšalóm, měl překrásnou sestru Támaru. Stalo se, že se do ní zamiloval její nevlastní bratr, Davidův syn Amnón.",
			"2": "<sup>2</sup> Támar však byla panna, a protože tehdejší izraelské zvyky nedovolovaly, aby muž před svatbou navázal se ženou intimní vztah, Amnón se kvůli Támaře natolik soužil, až z toho onemocněl.",
			"3": "<sup>3</sup> <n>3-4</n> Jednou si Amnónova strádání povšiml jeho vychytralý přítel Jónadab, syn Davidova bratra Šimey, a zeptal se ho: \"Řekni mi, co tě trápí, královský synu? Den za dnem jsi hubenější a slabší.\" \"Rmoutím se kvůli své marné lásce k nevlastní sestře Támaře,\" odvětil Amnón.",
			"4": "<sup>4</sup> ",
			"5": "<sup>5</sup> \"Nezoufej,\" řekl mu však pohotově Jónadab. \"Lehni si do postele a předstírej, že jsi nemocný. Až se na tebe přijde podívat tvůj otec, předlož mu tuto prosbu: \"Otče, dovol, aby ke mně přišla má sestra Támar a dala mi najíst. Uvidím-li, jak jídlo připravuje, jistě se mi vrátí chuť k jídlu. Když mne potom ještě sama nakrmí, bude se mi určitě dařit mnohem lépe.\"",
			"6": "<sup>6</sup> Amnón tedy na Jónadabův návrh přistoupil, ulehl do postele a skutečně předstíral chorobu. Když jej pak přišel navštívit jeho královský otec, Amnón ho požádal: \"Otče, dovol, aby ke mně přišla má sestra Támar a uchystala pro mne něco malého k snědku. Přál bych si, aby pokrm připravila přede mnou a sama mne pak nakrmila.\"",
			"7": "<sup>7</sup> David souhlasil a poslal do Támařina domu svého služebníka s tímto vzkazem: \"Zajdi prosím ke svému bratru Amnónovi a přichystej mu nějaký chutný pokrm.\"",
			"8": "<sup>8</sup> Támar tedy otcově žádosti vyhověla a svého bratra navštívila. Podle jeho přání vstoupila do pokoje, kde Amnón ležel, před jeho vlastními zraky připravila těsto, uhnětla z něj bochánky a upekla je.",
			"9": "<sup>9</sup> Když však svému bratru hotové pečivo na podnose předložila, Amnón odmítl jíst a nejprve poručil svým služebníkům, aby odešli.",
			"10": "<sup>10</sup> Jakmile tedy všichni na jeho příkaz pokoj opustili, Amnón řekl Támaře: \"Nyní mi opět přines to, co jsi připravila, a sama mne nakrm.\"",
			"11": "<sup>11</sup> Támar tedy svému bratru jídlo přinesla, ale sotva se k němu přiblížila, aby ho nakrmila, Amnón ji popadl a začal se dožadovat: \"Sestro, toužím po tobě, pojď ke mně a spi se mnou!\"",
			"12": "<sup>12</sup> \"Ale bratře, nedělej hlouposti,\" odvětila Támar. \"Nenuť mne k něčemu takovému. Copak neznáš izraelské zákony?",
			"13": "<sup>13</sup> Na celé zemi není místo, kam bych se ukryla před hrozným opovržením, které by za to padlo na mou hlavu. A co ty? Lidé celého Izraele tě budou považovat za zvrhlého hlupáka. Vždyť stačí, když si o nás promluvíš s králem, a on ti jistě dá svolení, aby sis mne vzal.\"",
			"14": "<sup>14</sup> Amnón však odmítl svou sestru poslechnout, využil své mužné přesily a znásilnil ji.",
			"15": "<sup>15</sup> Jeho původní velká láska se však poté náhle změnila v ještě silnější nenávist a Amnón jí poručil, aby ihned odešla.",
			"16": "<sup>16</sup> \"Ale to mi přece nemůžeš udělat,\" řekla mu Támar. \"Když mne teď pošleš pryč, ublížíš mi ještě mnohem více, než tím, co jsi mi už udělal.\"",
			"17": "<sup>17</sup> Amnón však na ni opět nedbal, zavolal svého osobního služebníka a poručil mu, aby Támaru vyhodil z domu a zamkl za ní dveře. Služebník tedy jeho rozkaz vyplnil, vyvedl ji za dveře a zajistil je závorou.",
			"18": "<sup>18</sup> Támar byla oděna do bohatě zdobeného roucha, jež nosívaly svobodné královské dcery.",
			"19": "<sup>19</sup> Když se ocitla na ulici, na znamení zoufalství si posypala hlavu prachem a ono bohatě zdobené roucho, které na sobě měla, roztrhla. Potom s hlavou v dlaních a hlasitým pláčem odešla.",
			"20": "<sup>20</sup> Sotva ji spatřil její bratr Abšalóm, zeptal se jí: \"Co se ti stalo? Ublížil ti snad nějak tvůj bratr Amnón?\" Když mu Támar všechno sdělila, Abšalóm jí řekl: \"Sestro, s nikým o tom nemluv a zbytečně se tím netrap, vždyť Amnón je koneckonců tvůj bratr.\" Zneuctěná a opuštěná Támar se tedy usadila v domě svého bratra Abšalóma.",
			"21": "<sup>21</sup> Jakmile se o všem, co se stalo, doslechl král David, nesmírně se rozhněval.",
			"22": "<sup>22</sup> Abšalóm o té záležitosti nepromluvil s Amnónem ani jediné slovo, ale v skrytu duše ho za to, co provedl jeho sestře, hluboce nenáviděl.",
			"23": "<sup>23</sup> <n>23-24</n> Za dva roky, v době, kdy Abšalómovi služebníci stříhali v Baal-chasóru nedaleko Efrajimu ovce, přišel Abšalóm ke králi a oznámil mu: \"Přišel hojný čas stříhání ovcí. Dovol, abych při této příležitosti pozval tebe i všechny tvé syny a služebníky k oslavě.\"",
			"24": "<sup>24</sup> ",
			"25": "<sup>25</sup> Král mu však odvětil: \"Myslím, synu, že to není nejlepší nápad. Kdybychom tě navštívili všichni najednou, měl bys s námi jen spoustu starostí.\" Ani přes Abšalómovo další naléhání, král své rozhodnutí nezměnil, ale popřál mu alespoň hodně zdaru.",
			"26": "<sup>26</sup> Nakonec Abšalóm řekl: \"Nechcete-li tedy přijít všichni, dovol, ať se ke mně připojí alespoň můj bratr Amnón.\" \"A proč s tebou má jít?\" zeptal se král.",
			"27": "<sup>27</sup> Abšalóm ho však přemlouval tak dlouho, až král souhlasil a poslal s Abšalómem nejen Amnóna, ale i všechny své ostatní syny.",
			"28": "<sup>28</sup> Když Abšalóm dosáhl svého, přikázal vlastním mužům: \"Dobře mne poslouchejte! Až se Amnón opije vínem a já vám dám znamení, bez obav ho zabijete. Je to můj rozkaz, a proto si počínejte odvážně a rozhodně!\"",
			"29": "<sup>29</sup> Abšalómovi muži tedy jeho nařízení vyplnili, a když jim dal pokyn, Amnóna zabili. Když to viděli ostatní královi synové, na nic nečekali, nasedli na své mezky a všichni uprchli.",
			"30": "<sup>30</sup> Avšak dříve než dorazili zpět do Jeruzaléma, donesla se králi Davidovi zpráva, že Abšalóm do posledního povraždil všechny jeho syny.",
			"31": "<sup>31</sup> Sotva to David uslyšel, vstal, v zoufalství roztrhl svůj oděv a vrhl se na zem. Jeho služebníci, kteří stáli okolo, ho následovali a na důkaz svého zděšení rovněž roztrhli svá roucha.",
			"32": "<sup>32</sup> Vtom ale promluvil Jónadab, syn Davidova bratra Šimey, a řekl: \"Můj pane, není pravda, že zabili všechny prince. Pouze Amnón je mrtev. Abšalóm plánoval jeho smrt už od té doby, kdy Amnón znásilnil jeho sestru Támaru.",
			"33": "<sup>33</sup> Nedej se vyvést z míry falešnou zprávou o smrti všech svých synů. Jediným, koho zabili, je Amnón.\"",
			"34": "<sup>34</sup> (Abšalóm mezitím na nic nečekal a uprchl.) Netrvalo dlouho a muž, který držel na hradbách hlídku, spatřil, jak cestou od západu sestupuje k městu po úbočí kopce skupina lidí. Bez váhání tedy šel a oznámil to králi.",
			"35": "<sup>35</sup> Nato Jónadab řekl: \"Vidíš, tvoji synové už přicházejí. Všechno je přesně tak, jak jsem ti řekl.\"",
			"36": "<sup>36</sup> Sotva domluvil, vstoupili s hlasitým nářkem všichni princové. K jejich usedavému pláči se vzápětí připojil také král a všichni jeho služebníci.",
			"37": "<sup>37</sup> <n>37-38</n> Abšalóm se mezitím na svém útěku dostal až k Amíchúrovu synu Talmajovi, králi Gešúru, a zůstal tam tři roky.",
			"38": "<sup>38</sup> ",
			"39": "<sup>39</sup> Avšak král David, který se zanedlouho s Amnónovou smrtí smířil, se kvůli svému synu Abšalómovi po celou tu dobu rmoutil a přál si ho znovu spatřit."
		},
		"14": {
			"1": "<sup>1</sup> Velitel Davidova vojska, Serújin syn Jóab, brzy poznal, že jeho král velmi touží po setkání s Abšalómem.",
			"2": "<sup>2</sup> Nechal si proto z Tekóje přivést ženu, která byla vyhlášená svou moudrostí, a nařídil jí: \"Obleč si smuteční šaty a předstírej zármutek. Přijď neupravená, aby to vypadalo, že již mnoho dní truchlíš nad zemřelým.",
			"3": "<sup>3</sup> Potom předstoupíš před krále a řekneš mu všechno, co ti nyní řeknu.\"",
			"4": "<sup>4</sup> Když tedy tato tekójská žena přišla ke králi, padla před ním na kolena, hluboce se mu poklonila a řekla: \"Ach, můj králi, pomoz mi prosím!\"",
			"5": "<sup>5</sup> \"Co tě trápí?\" zeptal se král. \"Můj muž před časem zemřel a zanechal mne samotnou se",
			"6": "<sup>6</sup> dvěma syny. Jednou, když byli spolu na poli, pohádali se a začali se mezi sebou prát. Naneštěstí nebyl nablízku nikdo, kdo by je od sebe odtrhl, a tak se stalo, že jeden z nich udeřil toho druhého tak prudce, až ho zabil.",
			"7": "<sup>7</sup> Celý zbytek rodiny teď na mne naléhá, abych jim vydala svého druhého syna, aby ho mohli za vraždu jeho vlastního bratra popravit. Chtějí mě připravit i o to poslední, co mi ještě zůstalo. Jestliže ho zabijí, nezůstane na celé zemi po mém manželovi už žádný potomek a dědic a jeho jméno i majetek tak navždy zaniknou.\"",
			"8": "<sup>8</sup> Král té ženě odpověděl: \"Jdi klidně domů a ničeho se neobávej. Sám zařídím, aby se tvému synu nic zlého nestalo.\"",
			"9": "<sup>9</sup> Avšak tekójská žena mu řekla: \"Lidé tě jistě za takové rozhodnutí budou kritizovat, ale dovol, abych veškerou zodpovědnost za tvou pomoc vzala na sebe. Nechci, aby kvůli mně kdokoliv obviňoval samotného krále a panovníka země.\"",
			"10": "<sup>10</sup> \"Bude-li proti tobě někdo cokoliv namítat,\" odvětil král, \"přiveď ho ke mně a já se postarám, aby tě už nikdy neobtěžoval.\"",
			"11": "<sup>11</sup> Nato žena dodala: \"Pros tedy za mne Hospodina, svého Boha, aby zabránil dalšímu krveprolití a ochránil mého syna před smrtí z rukou mstitelů.\" \"Přísahám před samotným Hospodinem,\" odpověděl David, \"že tvému synu nikdo nezkřiví ani jediný vlas.\"",
			"12": "<sup>12</sup> Žena však pokračovala: \"Můj králi, dovol mi, prosím, říci ještě několik slov.\" \"Dobrá,\" odvětil král. \"Jen klidně mluv.\"",
			"13": "<sup>13</sup> Žena začala: \"Proč tedy neuděláš to, co jsi slíbil mně, i pro ostatní. Vždyť Bohu náleží život každého z nás. Svým rozhodnutím jsi sám sebe obvinil, protože jsi dosud neumožnil návrat vlastnímu vyhoštěnému synovi.",
			"14": "<sup>14</sup> Všichni nakonec musíme zemřít. Zmařený lidský život nelze vrátit, stejně jako se nedá sebrat po zemi rozlitá voda. Bůh však nechce život brát, ale naopak hledá cesty, jak by k sobě rozptýlené lidi přitáhl, aby se jim nadobro neodcizil.",
			"15": "<sup>15</sup> <n>15-16</n> Přišla jsem k tobě, králi, neboť jsem se bála lidí. Spoléhala jsem na to, že když s tebou promluvím, snad vyjdeš mé prosbě vstříc a vysvobodíš mne z rukou mstitele, který se snaží připravit mne i mého syna o všechno, co nám Bůh dal.",
			"16": "<sup>16</sup> ",
			"17": "<sup>17</sup> Doufala jsem, že tvé královské slovo mi opět vrátí pokoj, neboť vím, můj panovníku, že jsi jako Boží posel, který dokáže rozlišit dobro od zla. Kéž Hospodin, tvůj Bůh, zůstává s tebou.\"",
			"18": "<sup>18</sup> Sotva žena domluvila, král jí řekl: \"Odpověz pravdivě na mou otázku.\" \"Prosím, můj pane,\" odvětila žena, \"jen se ptej.\"",
			"19": "<sup>19</sup> Král jí tedy položil otázku: \"Nenavedl tě k tomu, abys za mnou přišla, můj velitel Jóab?\" \"Na mou duši, králi, nezbývá mi, než jít s pravdou ven,\" odpověděla žena. \"Byl to skutečně tvůj služebník Jóab, kdo mě za tebou poslal a řekl mi všechno, o čem s tebou mám hovořit.",
			"20": "<sup>20</sup> Udělal to však jen proto, aby ti představil skutečnost v jiném světle. Avšak ty jsi, můj pane, moudrý jako Boží anděl a odhalíš vše, co se děje.\"",
			"21": "<sup>21</sup> Po tomto rozhovoru si dal král zavolat Jóaba a řekl mu: \"Dobrá, jdi a přiveď Abšalóma zpět.\"",
			"22": "<sup>22</sup> Nato se Jóab před králem s úctou hluboce poklonil a děkoval mu za přízeň, kterou mu král projevil svou kladnou odezvou na jeho prosbu.",
			"23": "<sup>23</sup> Potom se bez otálení vydal do Gešúru a přivedl Abšalóma zpět do Jeruzaléma.",
			"24": "<sup>24</sup> Král však nařídil, aby se Abšalóm usadil ve svém domě a nikdy se v královském paláci nebo dokonce před samotným králem neukazoval.",
			"25": "<sup>25</sup> Abšalóm byl tak pohledný a urostlý mladík, že se mu nikdo v celém Izraeli nevyrovnal. Od hlavy až k patě byl dokonalý a neměl jedinou vadu.",
			"26": "<sup>26</sup> Když se jednou za čas nechal ostříhat, protože ho dlouhé vlasy už příliš tížily, vážily jeho ostříhané vlasy kolem tří kilogramů.",
			"27": "<sup>27</sup> Abšalómovi se narodili tři synové a velmi pohledná dcera, které dal jméno Támar.",
			"28": "<sup>28</sup> <n>28-29</n> Když od chvíle, kdy se vrátil do Jeruzaléma, uplynuly dva roky, aniž by spatřil královu tvář, Abšalóm poslal Jóabovi vzkaz, aby ho navštívil. Chtěl ho požádat, aby se za něj u krále přimluvil, ale Jóab odmítl přijít. Abšalóm pro něj tedy poslal podruhé, ale ani tentokrát Jóab nepřišel.",
			"29": "<sup>29</sup> ",
			"30": "<sup>30</sup> Abšalóm si proto zavolal své služebníky a nařídil jim: \"Jóab má v sousedství mého pozemku své pole s ječmenem. Jděte a podpalte mu jej.\" Služebníci tedy Abšalómův rozkaz splnili a ječmen podpálili.",
			"31": "<sup>31</sup> Netrvalo dlouho a v Abšalómově domě se objevil Jóab s výčitkou na rtech: \"Proč tvoji služebníci podpálili mé pole s ječmenem?\"",
			"32": "<sup>32</sup> Nato mu Abšalóm odvětil: \"Protože jsem tě už dvakrát bezvýsledně zval do svého domu, abych tě požádal o přímluvu u krále. Proč mne vlastně dal přivést z Gešúru, když mu nemám chodit na oči? To mě raději měl nechat tam, kde jsem byl. Chci s ním už konečně opět hovořit. Jestliže jsem se něčím provinil, ať mne usmrtí!\"",
			"33": "<sup>33</sup> Jóab se tedy vypravil ke králi, a když mu všechno oznámil, král dal Abšalóma povolat. Ten se na jeho přání dostavil, hluboce se před ním poklonil a David ho na důkaz přízně políbil."
		},
		"15": {
			"1": "<sup>1</sup> Zanedlouho si Abšalóm opatřil vůz s koňským spřežením a najal padesát mužů, aby při jízdě běhali před ním.",
			"2": "<sup>2</sup> Každé ráno časně vstával a přicházel na cestu vedoucí k městské bráně. Kdykoliv pak někdo přicházel, aby králi předložil svou stížnost nebo spor,",
			"3": "<sup>3</sup> Abšalóm se ho zeptal, odkud přichází. Když mu dotyčný Izraelec odpověděl, Abšalóm mu sdělil: \"Tvé požadavky jsou naprosto správné a oprávněné, ale u krále stěží najdeš pochopení a zastání.\"",
			"4": "<sup>4</sup> Potom vždy pohotově dodal: \"Kéž bych tak byl zvolen soudcem Izraele já! Potom by každý se svou záležitostí nebo sporem mohl přijít ke mně a já už bych se postaral, aby se mu dostalo spravedlnosti.\"",
			"5": "<sup>5</sup> Kdykoliv také někdo přišel, aby mu složil poklonu, Abšalóm ho zadržel, přátelsky ho objal a políbil.",
			"6": "<sup>6</sup> Takto se choval ke všem Izraelcům, kteří přicházeli žádat krále o spravedlnost, a svým jednáním a lichotkami si brzy získal jejich sympatie.",
			"7": "<sup>7</sup> <n>7-8</n> Když uplynuly čtyři roky, Abšalóm předstoupil před krále a požádal ho: \"Dovol mi zajít do Chebrónu, abych mohl splnit svůj slib, který jsem dal Hospodinu, když jsem ještě sídlil v Gešúru na území Aramejců. Zavázal jsem se mu tenkrát, že jestli dovolí, abych se vrátil do Jeruzaléma, půjdu do Chebrónu a s úctou mu předložím oběť.\"",
			"8": "<sup>8</sup> ",
			"9": "<sup>9</sup> \"Jen klidně jdi,\" odvětil král.",
			"10": "<sup>10</sup> Abšalóm tedy neváhal a odešel. Vzápětí však vypravil do všech izraelských kmenů posly, aby lidem vzkázali: \"Jakmile uslyšíte vytrubování polnic, začněte provolávat, že Abšalóm byl v Chebrónu korunován králem!\"",
			"11": "<sup>11</sup> Abšalóm však neodešel z Jeruzaléma sám. S čistými úmysly ho doprovázelo na dvě stě mužů, které pozval, jako své hosty, aniž by jim o svých záměrech cokoliv oznámil.",
			"12": "<sup>12</sup> Zatímco přinášel oběti, nechal také poslat do Gíla pro Davidova rádce Achítofela. Ten se stejně jako mnoho ostatních přidal na Abšalómovu stranu, a spiknutí tak dosáhlo povážlivých rozměrů.",
			"13": "<sup>13</sup> Zanedlouho však před krále Davida předstoupil posel a oznámil mu: \"Celý Izrael se připojil k Abšalómovi a stojí proti tobě.\"",
			"14": "<sup>14</sup> Sotva to David uslyšel, obrátil se ke všem svým služebníkům a řekl jim: \"V tom případě neotálejme, a co nejrychleji opusťme Jeruzalém. Musíme uniknout dříve, než přitáhne Abšalóm a ústup nám znemožní. Jistě na sebe nedá dlouho čekat a každou chvíli může napadnout nás i obyvatele města, aby nás do posledního vyhladil.\"",
			"15": "<sup>15</sup> \"Králi, jsme připraveni následovat veškerá tvá rozhodnutí,\" odpověděli jeho služebníci.",
			"16": "<sup>16</sup> <n>16-17</n> Kromě deseti družek, kterým nařídil pečovat o palác, se tedy král s veškerými svými poddanými v Jeruzalémě vydal na cestu.",
			"17": "<sup>17</sup> ",
			"18": "<sup>18</sup> Na okraji města se zastavil a pustil své služebníky a všechny ostatní, kdo jej doprovázeli, před sebe. Připojili se k němu i Keretejci a Peletejci a také šest set mužů, kteří s ním před časem přišli z Gatu.",
			"19": "<sup>19</sup> Král se však obrátil k jejich vůdci Itajovi a řekl mu: \"Proč vlastně vedeš své lidi s námi? Vrať se zpátky a zůstaň s králem Abšalómem.",
			"20": "<sup>20</sup> Vždyť jsi teprve nedávno přišel do naší země jako cizinec vyhoštěný ze své vlasti. Nemohu přece po tobě chtít, aby ses dnes vydal na cestu s námi, když ani nevím, kam vlastně jdeme. Shromáždi své krajany a vraťte se do města. Přeji ti hodně zdaru a Boží přízně.\"",
			"21": "<sup>21</sup> Itaj však králi odpověděl: \"Přísahám před tebou i před samotným Hospodinem, že ať se vydáš kamkoliv, půjdu s tebou a neopustím tě, ani kdybych měl po tvém boku zahynout.\"",
			"22": "<sup>22</sup> \"Dobrá,\" odvětil David, \"pojď tedy s námi.\" A tak Itaj i všichni jeho muži se svými rodinami zůstali s Davidem.",
			"23": "<sup>23</sup> Celý průvod však opouštěl Jeruzalém s hlasitým nářkem. Spolu s králem potom všichni překročili Kidrónské údolí a vydali se směrem k poušti.",
			"24": "<sup>24</sup> Lévijci v čele s knězem Sádokem přinesli truhlu s deskami Hospodinova zákona a kněz Ebjátar přinášel Hospodinu oběti, dokud poslední člověk neopustil město.",
			"25": "<sup>25</sup> Potom však král Sádokovi nařídil: \"Odneste Hospodinovu truhlu zpět do města. Naleznu-li u Hospodina přízeň, jistě mne přivede zpět a dovolí mi opět spatřit jeho truhlu i svatyni.",
			"26": "<sup>26</sup> Jestliže mne však zavrhne, přijmu i to. Nechť se mnou naloží, jak sám uzná za vhodné.\"",
			"27": "<sup>27</sup> Ještě než Sádok odešel, král dodal: \"Jako Hospodinovi kněží zůstaňte ty i Ebjátar spolu se svými syny Achímaasem a Jónatanem ve městě.",
			"28": "<sup>28</sup> Já se budu zdržovat v poušti u brodu přes Jordán a budu očekávat vaše informace.\"",
			"29": "<sup>29</sup> Sádok a Ebjátar tedy vzali truhlu s deskami Hospodinova zákona, odnesli ji zpět do Jeruzaléma a zůstali ve městě.",
			"30": "<sup>30</sup> David však stoupal dále po úbočí Olivové hory a žalostně naříkal. Na znamení svého zármutku si zahalil hlavu a šel bos. Všichni, kdo jej následovali, se k němu připojili, rovněž zahalili své hlavy a cestou vzhůru usedavě plakali.",
			"31": "<sup>31</sup> Když se David dozvěděl, že mezi Abšalómovými spojenci je i jeho rádce Achítofel, prosil Hospodina, aby zmařil všechno, co Achítofel Abšalómovi poradí.",
			"32": "<sup>32</sup> Jakmile David konečně vystoupil na vrchol, kam lidé obvykle chodívali uctívat Boha, nalezl Chúšaje z Arkije, který tam už na něho čekal v roztrženém oděvu a s hlavou posypanou prachem.",
			"33": "<sup>33</sup> David mu však řekl: \"Připojíš-li se ke mně, budeš mi jen na obtíž.",
			"34": "<sup>34</sup> Když se ale vrátíš do města a řekneš Abšalómovi, že mu budeš sloužit stejně, jako jsi dříve sloužil mě, můžeš mi pomoci tím, že budeš mařit všechno, co mu Achítofel poradí.",
			"35": "<sup>35</sup> V Jeruzalémě s tebou zůstanou také kněží Sádok a Ebjátar, kterým pak vše, co uslyšíš v královském paláci, oznámíš.",
			"36": "<sup>36</sup> Se Sádokem a Ebjátarem jsou ve městě i jejich dva synové Achímaas a Jónatan. Ať už zaslechneš cokoliv, dej mi jejich prostřednictvím vědět.\"",
			"37": "<sup>37</sup> Chúšaj tedy svého přítele Davida opustil a vrátil se do Jeruzaléma, právě když do města dorazil také Abšalóm."
		},
		"16": {
			"1": "<sup>1</sup> Sotva David překročil vrchol hory, vyšel mu naproti Mefíbóšetův správce Síba. Vedl za sebou několik oslů, kteří na hřbetě vezli dvě stě chlebů, sto pletenců sušených hroznů a fíků a plný měch vína.",
			"2": "<sup>2</sup> \"K čemu vezeš takový náklad?\" zeptal se král Síby. \"Osly vedu proto, abyste ty i tvoji lidé měli na čem jet,\" odpověděl Síba, \"chleba a ovoce jsem vám přinesl k jídlu a víno pro občerstvení těch, kdo budou v poušti padat únavou.\"",
			"3": "<sup>3</sup> \"Dobrá, ale kde je tvůj pán Mefíbóšet?\" zeptal se dále David. \"Zůstal v Jeruzalémě,\" odvětil Síba. \"Prohlásil, že Izraelci mu nyní konečně vrátí zpět království jeho otce Saula.\"",
			"4": "<sup>4</sup> Král tedy Síbovi řekl: \"V tom případě všechno, co dříve náleželo Mefíbóšetovi, je tvé.\" Nato se Síba poklonil a poděkoval králi Davidovi za projevenou přízeň.",
			"5": "<sup>5</sup> <n>5-6</n> Když David procházel okolo Bachurímu, vyšel z města Gérův syn Šimeí, který pocházel ze stejného kmene jako Saul a jeho rod, a začal Davida proklínat. Vrhal po něm i po jeho služebnících kameny a nedal se zastrašit ani vojáky a strážci, kteří je ze všech stran obklopovali.",
			"6": "<sup>6</sup> ",
			"7": "<sup>7</sup> \"Kliď se odsud ty vrahu!\" vykřikoval Šimeí. \"Táhni pryč, ničemo!",
			"8": "<sup>8</sup> Hospodin ti konečně odplácí za všechnu krev, kterou jsi prolil v Saulově rodině. Připravil jsi ho o trůn, avšak nyní ti jej Hospodin vzal a předal ho tvému synu Abšalómovi. Naložil s tebou tak, jak si vrah zaslouží!\"",
			"9": "<sup>9</sup> Vtom se ale ozval Serújin syn Abíšaj a řekl králi: \"Proč mám poslouchat, jak nějaký mrtvý pes uráží mého panovníka a krále? Dovol, abych šel a uťal mu hlavu.\"",
			"10": "<sup>10</sup> Král mu však odvětil: \"Nikoliv, Abíšaji. To není tvoje věc. Jestliže mne ten člověk proklíná z Hospodinova popudu, pak nikomu nepřísluší, aby proti tomu cokoliv namítal.\"",
			"11": "<sup>11</sup> Potom se obrátil také ke svým služebníkům a dodal: \"Jestliže mi usiluje o život dokonce i můj vlastní syn, není jednání tohoto Benjamínovce ničím výjimečným. Nechte ho tedy dál proklínat, neboť ho k tomu jistě podnítil Hospodin.",
			"12": "<sup>12</sup> Snad Hospodin vidí, jaké ponížení dnes musím snášet, a později mi opět projeví svou přízeň a laskavost.\"",
			"13": "<sup>13</sup> Po těchto slovech se David a jeho doprovod opět vydali na cestu, zatímco Šimeí je doprovázel po úbočí protějšího kopce a neustále je zasypával urážkami, kamením a prachem.",
			"14": "<sup>14</sup> Než král a jeho průvod přišli na místo, byli všichni vyčerpaní, a proto se zastavili, aby opět nabrali sil.",
			"15": "<sup>15</sup> <n>15-16</n> Když mezitím Abšalóm s Achítofelem a doprovodem Izraelců dorazil do Jeruzaléma, přišel k němu Davidův přítel Chúšaj z Arkije a zvolal na pozdrav: \"Ať žije král! Ať žije král!\"",
			"16": "<sup>16</sup> ",
			"17": "<sup>17</sup> Abšalóm se ho však otázal: \"Copak takto se chová Davidův dobrý přítel? Proč jsi neodešel s ním?\"",
			"18": "<sup>18</sup> Chúšaj ale Abšalómovi odpověděl: \"Náležím a sloužím jen tomu, koho vyvolí Hospodin a lidé z celého Izraele.",
			"19": "<sup>19</sup> A navíc, komu jinému bych měl sloužit, než synu muže, kterému jsem sloužil dříve. Tak jako jsem pracoval pro tvého otce, budu nyní pracovat pro tebe.\"",
			"20": "<sup>20</sup> Nato se Abšalóm obrátil k Achítofelovi a zeptal se ho: \"Poraď, co bych měl udělat ze všeho nejdříve?\"",
			"21": "<sup>21</sup> Achítofel mu odvětil: \"Jdi a vyspi se se ženami, které zde tvůj otec zanechal, aby pečovaly o palác. Tím dáš všem Izraelcům jednoznačně najevo, že stojíš proti němu, a posílíš tak jejich odhodlání.\"",
			"22": "<sup>22</sup> Abšalóm souhlasil a nařídil, aby pro něj služebníci postavili na střeše stan. Sám se pak před zraky celého Izraele v tom stanu vyspal se ženami svého otce.",
			"23": "<sup>23</sup> Radám, které Achítofel udílel, tenkrát všichni přikládali tentýž význam, jako slovům kněze, který se radil s Bohem. A tak stejně, jako to dříve dělával David, nyní také Abšalóm považoval Achítofelovy rady za závažné a respektoval je."
		},
		"17": {
			"1": "<sup>1</sup> Později Achítofel navrhl Abšalómovi: \"Dovol, abych nyní shromáždil dvanáct tisíc mužů a ještě dnes v noci se vydal pronásledovat Davida.",
			"2": "<sup>2</sup> Napadnu ho nečekaně dokud je ještě unavený a slabý a způsobím mezi jeho muži zmatek a strach. Jakmile se potom jeho stoupenci rozprchnou, budu moci usmrtit pouze krále a přitom ponechat všechny ostatní naživu.",
			"3": "<sup>3</sup> Potom ti je všechny podřídím, a přestože tvůj protivník zahyne, ty nepřijdeš ani o jediného ze svých poddaných.\"",
			"4": "<sup>4</sup> <n>4-5</n> Abšalómovi i zástupcům z řad Izraele se Achítofelův návrh líbil, ale Abšalóm řekl: \"Přiveďte Chúšaje z Arkije. Nejprve si poslechneme, co na to řekne on.\"",
			"5": "<sup>5</sup> ",
			"6": "<sup>6</sup> Když tedy Chúšaj přišel, Abšalóm mu vyložil Achítofelův plán a otázal se ho: \"Máme udělat, co říká? Jestliže máš jiný názor, předlož nám ho.\"",
			"7": "<sup>7</sup> <n>7-8</n> Nato Chúšaj Abšalómovi odvětil: \"Domnívám se, že tentokrát se Achítofel mýlí. Sám nejlépe víš, že tvůj otec a jeho muži jsou dobří bojovníci a navíc je velmi pravděpodobné, že jsou nyní rozhněvaní jako medvědice, které ukradli její mládě. Kromě toho je tvůj otec zkušený válečník a zcela určitě nebude trávit noc společně se svými bojovníky.",
			"8": "<sup>8</sup> ",
			"9": "<sup>9</sup> Jistě se už teď skrývá v jeskyni nebo na nějakém jiném místě. Kdyby hned na počátku napadl a usmrtil několik tvých mužů, potom každý, kdo se o tom doslechne, začne rozšiřovat, že David vítězí a vraždí tvé muže.",
			"10": "<sup>10</sup> Potom se i ti nejodvážnější vojáci roztřesou strachy, neboť všichni Izraelci ví, jaký je tvůj otec bojovník a jaké má odvážné muže.",
			"11": "<sup>11</sup> Proto ti radím, abys k sobě shromáždil Izraelce z celé země od Danu až k Beer-šebě a sám pak v čele jejich nespočetného zástupu vytáhl do boje.",
			"12": "<sup>12</sup> Potom svým společným útokem zasáhneme celou oblast jako ranní rosa, a ať už se David skrývá kdekoliv, zabijeme ho a do posledního zničíme i všechny jeho muže.",
			"13": "<sup>13</sup> A kdyby se snad stáhl do nějakého města, potom všichni Izraelci přinesou provazy, strhnou jimi hradby a odtáhnou je do údolí, až z nich nezůstane ani jediný kámen.\"",
			"14": "<sup>14</sup> Když Chúšaj z Arkije domluvil, Abšalóm i představitelé Izraelců jednohlasně připustili, že jeho návrh je lepší než Achítofelova rada. Hospodin tak jeho prostřednictvím Achítofelův moudrý plán záměrně zmařil, aby Abšalóma přivedl do záhuby.",
			"15": "<sup>15</sup> Chúšaj se pak bez otálení vypravil ke kněžím Sádokovi a Ebjátarovi a oznámil jim, co Achítofel poradil Abšalómovi. Potom dodal, jaký návrh předložil Abšalómovi on sám, a požádal je:",
			"16": "<sup>16</sup> \"Pošlete co nejrychleji Davidovi zprávu, aby tuto noc nezůstával v poušti u brodu přes Jordán, ale přešel na druhou stranu, jinak je s ním i s jeho lidmi konec.\"",
			"17": "<sup>17</sup> Kněžští synové, Jónatan a Achímaas, se zatím záměrně zdržovali u pramene Rogelu, aby je nikdo neviděl vycházet z města. Proto k nim poslali služebnou, aby jim předala zprávu, kterou měli doručit králi Davidovi.",
			"18": "<sup>18</sup> Stalo se však, že je spatřil nějaký mladík a ihned to oznámil Abšalómovi. Oba synové proto spěšně odešli a v Bachurímu se na dvoře jednoho domu spustili do studny, aby se ukryli.",
			"19": "<sup>19</sup> Manželka pána domu potom ještě studnu přikryla a nahoru roztrousila zrní, aby nikdo nic nepoznal.",
			"20": "<sup>20</sup> Když potom dorazili Abšalómovi muži a zeptali se jí, zda Achímaase a Jónatana neviděla, ona jim odpověděla: \"Překročili potok a zmizeli.\" Abšalómovi muži se je tedy vypravili hledat, ale když nikoho nenašli, s nepořízenou se vrátili do Jeruzaléma.",
			"21": "<sup>21</sup> Sotva Abšalómovi muži odešli, Achímaas a Jónatan vylezli ze studny a pokračovali se zprávou ke králi Davidovi. Když ho nalezli, oznámili mu: \"Ihned se vydej na cestu a překroč Jordán! Na Achítofelův popud se proti tobě chystá výprava.\"",
			"22": "<sup>22</sup> David tedy neváhal a s lidmi, kteří jej doprovázeli, ještě téže noci přebrodil Jordán, takže do svítání byli všichni na druhém břehu.",
			"23": "<sup>23</sup> Když mezitím Achítofel v Jeruzalémě zjistil, že se jeho návrh neuskutečnil, osedlal svého osla a vydal se domů, do svého města. Po příjezdu rozhodl o dědických podílech a pak se oběsil. Jeho mrtvé tělo pohřbili do hrobu k jeho otci.",
			"24": "<sup>24</sup> <n>24-26</n> Zatímco David s doprovodem dorazil do Machanajimu, Abšalóm zmobilizoval celý Izrael. S takto mohutným vojskem překročil Jordán a utábořil se na území Gileádu. Do čela své armády nyní Abšalóm namísto Jóaba postavil jeho bratrance Amasu. (Amasa byl synem Izraelce Jitra a Abígaly, Náchašovy dcery a sestry Jóabovy matky Serúji.)",
			"25": "<sup>25</sup> ",
			"26": "<sup>26</sup> ",
			"27": "<sup>27</sup> Když David dospěl do Machanajimu, uvítali ho Šóbi (syn Náchaše z Rabatu na území Amónců), Makír (syn Amíela z Lódebaru) a Barzilaj (který pocházel z Rogelímu v Gileádu) a řekli mu: \"Přijmi naše dary, neboť jste se jistě všichni v poušti unavili a máte hlad a žízeň.\"",
			"28": "<sup>28</sup> Potom mu přinesli matrace, misky i jiné nádoby, pšenici, ječmen, mouku, pražené zrní, boby, čočku, med, máslo, kravský sýr a přivedli ovce, aby měl David i jeho lidé co jíst."
		},
		"18": {
			"1": "<sup>1</sup> David pak rozdělil své vojsko do několika menších oddílů a každému z nich určil velitele.",
			"2": "<sup>2</sup> Třetinu celé armády svěřil pod vedení Jóaba, do čela další třetiny postavil Jóabova bratra Abíšaje a velitelem poslední třetiny ustanovil Itaje z Gatu. Sám David potom předstoupil před vojáky a oznámil jim, že potáhne do boje s nimi.",
			"3": "<sup>3</sup> Muži však namítli: \"Nikoliv, nechoď s námi, neboť i kdyby nás zahnali na ústup a polovinu z nás zabili, nebude jim to nic platné. Jdou totiž jen po tobě a ty sám máš pro ně větší cenu než deset tisíc z nás. Uděláš lépe, když zůstaneš se zálohami ve městě a v případě potřeby nám vyšleš pomoc.\"",
			"4": "<sup>4</sup> \"Dobrá,\" souhlasil král. \"Domníváte-li se, že to tak bude lepší, poslechnu vás.\" Když potom oddíly opouštěly město, král David se postavil k městské bráně a",
			"5": "<sup>5</sup> řekl Jóabovi, Abíšajovi a Itajovi: \"Prosím vás, abyste kvůli mně jednali s mým synem Abšalómem ohleduplně.\" Nařízení, které vydal král v souvislosti s Abšalómem svým velitelům, však slyšela také celá armáda.",
			"6": "<sup>6</sup> <n>6-7</n> Davidovi vojáci tedy vytáhli do boje a utkali se s Izraelci v Efrajimském lese. V těžké bitvě, ve které Davidovi muži Izraelce porazili, přišlo toho dne o život celkem dvacet tisíc bojovníků.",
			"7": "<sup>7</sup> ",
			"8": "<sup>8</sup> Bojiště se natolik rozšířilo, že samotné nástrahy lesa si vyžádaly více životů než zbraně bojovníků.",
			"9": "<sup>9</sup> Když Abšalóm narazil na Davidovy muže, vsedl na svého osla a dal se na útěk. Osel však vběhl pod husté větve velkého dubu a Abšalóm mezi nimi uvázl hlavou. Zatímco osel, na kterém jel, uháněl dál, Abšalóm zůstal viset nohama nad zemí.",
			"10": "<sup>10</sup> Jeden z mužů, který toho byl svědkem, běžel k Jóabovi a oznámil mu: \"Opodál visí ve větvích dubu Abšalóm.\"",
			"11": "<sup>11</sup> Jóab se však na toho muže obořil: \"Cože? Tys ho viděl? Proč jsi ho tedy na místě nezabil? Odměnil bych tě za to stříbrem a povýšil tvou hodnost.\"",
			"12": "<sup>12</sup> Nato voják odpověděl: \"Nezabil bych králova syna, ani kdybych za to měl dostat pytel stříbra. Všichni jsme dobře slyšeli, jak král tobě, Abíšajovi a Itajovi přikázal, abyste na něj brali ohled a zacházeli s Abšalómem šetrně.",
			"13": "<sup>13</sup> A navíc, i kdybych to udělal a dal tím svůj život v sázku, neboť král by jistě viníka odhalil, vím, že ty sám bys mne udal jako první.\"",
			"14": "<sup>14</sup> \"Zbytečně tady s tebou ztrácím čas,\" řekl Jóab a rozběhl se k Abšalómovi. Když ho našel, Abšalóm stále ještě visel ve větvích a byl naživu. Jóab neotálel, vzal tři oštěpy a vrazil mu je do srdce.",
			"15": "<sup>15</sup> Potom se k Abšalómovi seběhlo deset Jóabových zbrojnošů a společně ho dorazili.",
			"16": "<sup>16</sup> Nato vzal Jóab polnici, a když na ni odtroubil konec boje, Davidovi vojáci přestali Izraelce pronásledovat.",
			"17": "<sup>17</sup> Pak vzali Abšalómovo tělo, hodili je v lese do hluboké jámy a navršili nad ním velkou hromadu kamení. Ostatní Izraelci se mezitím rozutekli do svých domovů.",
			"18": "<sup>18</sup> (Když ještě Abšalóm žil a neměl stále žádného syna, který by se stal pokračovatelem jeho rodu, aby tedy památka na jeho jméno nezemřela s ním, dal si jako svůj památník vztyčit v Královském údolí vysoký sloup a dal mu jméno Abšalómův pomník. Pod tímto názvem je znám až dodnes.)",
			"19": "<sup>19</sup> Když Abšalóma pohřbili, Sádokův syn Achímaas navrhl: \"Poběžím ke králi Davidovi a oznámím mu radostnou zprávu, že Hospodin ho vysvobodil od jeho nepřátel.\"",
			"20": "<sup>20</sup> \"Chceš-li něco ohlašovat, pak někdy jindy, ale rozhodně ne dnes,\" zastavil ho Jóab. \"Tuto zprávu dnes musí králi oznámit někdo jiný. Vždyť král se dozví, že zahynul jeho syn.\"",
			"21": "<sup>21</sup> Nato se Jóab obrátil k jednomu Kúšijci a řekl mu: \"Jdi a oznam králi, co jsi viděl.\" Kúšijec tedy Jóabův rozkaz přijal a bez okolků vyrazil na cestu.",
			"22": "<sup>22</sup> Sádokův syn Achímaas však znovu Jóabovi řekl: \"Ať je to jakkoliv, dovol mi, abych běžel za tím Kúšijcem.\" \"Proč ti na tom tak záleží?\" zeptal se Jóab. \"Zpráva, kterou poneseš, ti žádnou odměnu nevynese.\"",
			"23": "<sup>23</sup> \"Nevadí, i přesto chci jít,\" naléhal dále Achímaas. \"Tak tedy běž,\" řekl mu Jóab a Achímaas se vydal zkratkou přes údolí Jordánu, takže nakonec Kúšijce ještě předstihl.",
			"24": "<sup>24</sup> <n>24-25</n> David právě seděl v městské bráně, když tu mu strážný, který z hradeb pozoroval okolí, oznámil, že zahlédl, jak do města běží nějaký muž. \"Jestliže přichází sám, pak jistě přináší dobrou zprávu,\" odvětil král.",
			"25": "<sup>25</sup> ",
			"26": "<sup>26</sup> Zatímco se však první muž neustále přibližoval, strážný zpozoroval jiného běžícího muže a opět z hradeb zavolal dolů: \"Tamhle běží další!\" \"Také on určitě nese dobrou novinu,\" řekl nato král.",
			"27": "<sup>27</sup> Strážný však pokračoval: \"Zdá se mi, že ten, co běží jako první, je Sádokův syn Achímaas.\" \"Achímaas je dobrý muž a jistě přichází s dobrou zprávou,\" řekl opět král.",
			"28": "<sup>28</sup> Sotva Achímaas dorazil, hlasitě krále pozdravil, poklonil se před ním až k zemi a řekl: \"Chvála Hospodinu, tvému Bohu, jenž ti přinesl vítězství nad lidmi, kteří se postavili proti tobě, můj pane a králi!\"",
			"29": "<sup>29</sup> \"Co je s Abšalómem?\" zeptal se král. \"Je v pořádku?\" Nato Achímaas odvětil: \"Když mě Jóab posílal za tebou, strhl se zrovna nějaký velký zmatek. Nevím však, co bylo jeho příčinou.\"",
			"30": "<sup>30</sup> \"Postav se tedy stranou a čekej,\" řekl král. Achímaas jej uposlechl a poodstoupil.",
			"31": "<sup>31</sup> Zakrátko přiběhl Kúšijec a řekl: \"Můj pane a králi, slyš, jakou ti nesu příznivou zprávu! Hospodin tě dnes vysvobodil ode všech, kdo se ti postavili na odpor.\"",
			"32": "<sup>32</sup> \"A co můj syn Abšalóm, je v pořádku?\" zeptal se opět král. Kúšijec však odpověděl: \"Kéž by tvoji nepřátelé a všichni, kdo se ti snaží uškodit, zahynuli jako on.\""
		},
		"19": {
			"1": "<sup>1</sup> Králem však jeho slova otřásla, se slzami v očích zamířil do pokoje nad městskou branou a cestou naříkal: \"Ach, můj synu Abšalóme! Můj milovaný synu Abšalóme! Kéž bych zahynul namísto tebe. Abšalóme, můj synu, můj drahý synu!\"",
			"2": "<sup>2</sup> O králově hlubokém zármutku nad Abšalómem se brzy doslechl jeho velitel Jóab a s ním celá armáda.",
			"3": "<sup>3</sup> Zpráva, že král truchlí pro svého syna, však obrátila jejich radost z vítězství ve smutek.",
			"4": "<sup>4</sup> Všichni se proto odebrali do města zahanbeni, jako kdyby utrpěli porážku.",
			"5": "<sup>5</sup> Král si zatím zahalil tvář a bez ustání pro svého syna Abšalóma hlasitě naříkal.",
			"6": "<sup>6</sup> Vzápětí ho však navštívil Jóab a řekl mu: \"Lidé dnes zachránili život tobě i všem tvým ženám a dětem, a tys je přesto ponížil a chováš se, jako kdyby se za svůj čin měli stydět.",
			"7": "<sup>7</sup> Zdá se, jako bys miloval své nepřátele a ty, kdo tě mají rádi, nenáviděl. Svým jednáním jsi dnes jasně ukázal, že velitelé ani jejich vojáci pro tebe nic neznamenají. Vidím, že bys byl mnohem šťastnější, kdybychom dnes třeba všichni zahynuli, ale tvůj syn zůstal naživu.",
			"8": "<sup>8</sup> Proto nyní vstaň, a jdi své muže povzbudit, jinak ti před samotným Hospodinem přísahám, že do večera zůstaneš sám, protože tě všichni opustí. A to bude horší, než všechny pohromy, které tě kdy v životě potkaly.\"",
			"9": "<sup>9</sup> Král tedy vstal a posadil se do městské brány. Když se o tom doslechli obyvatelé města, všichni se k němu shromáždili a David je pozdravil.",
			"10": "<sup>10</sup> Mezi Izraelci všech kmenů, kteří se původně postavili na stranu Abšalóma a nyní se rozutekli do svých domovů, se mezitím rozpoutal spor, jak řešit nově vzniklou situaci. Lidé, kteří přešli zpět na Davidovu stranu, horlivě prosazovali: \"Vždyť král David nás vysvobodil z nadvlády našich úhlavních nepřátel, Pelištejců.",
			"11": "<sup>11</sup> Abšalóm, kterého jsme my sami ustanovili svým panovníkem a který donutil Davida uprchnout z města, nyní zahynul v boji. Proč tedy neusilujete o to, aby se David opět vrátil na trůn?\"",
			"12": "<sup>12</sup> <n>12-13</n> Král David mezitím požádal kněze Sádoka a Ebjátara, aby se vypravili k představitelům Judejců a vzkázali jim: \"Přestože jste příslušníci mého vlastního rodu, jste poslední, kteří se ještě nepřipojili k odhodlání ostatních Izraelců. Podle toho, co se mi doneslo, se všichni rozhodli doprovodit mne zpět do mého paláce a zvolit mne opět svým králem. Proč tedy váháte a můj návrat také nepodpoříte?\"",
			"13": "<sup>13</sup> ",
			"14": "<sup>14</sup> Potom král dodal: \"Vzkažte rovněž mému synovci Amasovi, že mu chci ode dneška svěřit vedení celé armády namísto Jóaba. Dodejte, že jsem se zavázal Hospodinu, aby mne krutě potrestal, jestliže svůj slib nedodržím.\"",
			"15": "<sup>15</sup> Těmito slovy si David opět naklonil přízeň Judejců, takže ho všichni podpořili jako jeden muž a vzkázali mu, aby se i s celým svým doprovodem vrátil.",
			"16": "<sup>16</sup> Král se tedy vydal na zpáteční cestu, a když dorazil k Jordánu, setkal se s Judejci, kteří se vypravili do Gilgálu, aby krále uvítali a pomohli mu přebrodit řeku.",
			"17": "<sup>17</sup> <n>17-18</n> Připojil se k nim také Gérův syn Šimeí z Bachurímu spolu s dalšími tisíci Benjamínovci, a se svými patnácti syny a dvaceti sloužícími přišel také bývalý služebník Saulova dvora Síba.",
			"18": "<sup>18</sup> ",
			"19": "<sup>19</sup> Všichni společně spěchali, aby k Jordánu dorazili dříve než král, a přešli na druhý břeh. Když pak zanedlouho král přišel, pomohli jemu i jeho doprovodu překročit řeku a vyšli mu vstříc ve všem, oč je požádal.",
			"20": "<sup>20</sup> Když se přebrodil také Gérův syn Šimeí, padl před králem na kolena a řekl mu: \"Králi, odpusť mi, prosím, a navždy zapomeň na to, jak jsem ti ublížil, když jsi před časem odcházel z Jeruzaléma.",
			"21": "<sup>21</sup> Dobře vím, že jsem se proti tobě provinil, ale právě proto jsem dnes přišel tak časně, abych se s tebou z celého Josefova kmene setkal jako první.\"",
			"22": "<sup>22</sup> Vtom se ale opět ozval Serújin syn Abíšaj a řekl: \"Šimeí urazil Hospodinem vyvoleného panovníka, a proto musí zemřít!\"",
			"23": "<sup>23</sup> \"Nikoliv, Abíšaji. To není tvoje věc,\" odvětil David. \"Už zase jednáš jako nelítostný nepřítel. Cožpak by měl v tak slavnostní den být kdokoliv v celé zemi popraven? Nezískal jsem snad zpátky izraelský trůn?\"",
			"24": "<sup>24</sup> Potom se král obrátil k Šimeímu, udělil mu svou milost a stvrdil ji přísahou.",
			"25": "<sup>25</sup> K uvítání krále se z Jeruzaléma dostavil také Saulův vnuk Mefíbóšet, který se od té doby, co král David odešel, až do jeho návratu nemyl, neholil a nepral si šaty.",
			"26": "<sup>26</sup> Když ho král spatřil, zeptal se ho: \"Proč jsi neodešel se mnou, Mefíbóšete?\"",
			"27": "<sup>27</sup> <n>27-28</n> Nato Mefíbóšet odpověděl: \"Můj králi, chtěl jsem s tebou jít, ale protože jsem chromý, poslal jsem svého sluhu, aby osedlal mého osla. Můj služebník Síba mne však zradil, odjel beze mne a navíc mne před tebou pomluvil. Ty jsi však, můj pane, moudrý jako Boží posel, a proto udělej, co považuješ za nejlepší.",
			"28": "<sup>28</sup> ",
			"29": "<sup>29</sup> Přestože si všichni potomci mého děda od tebe nezaslouží nic než smrt, ty jsi mne pozval mezi hosty ke svému stolu. Jak bych tedy, můj králi, mohl od tebe žádat ještě něco více?\"",
			"30": "<sup>30</sup> Král ho přerušil: \"Není třeba vést dlouhé řeči. Nařizuji, abyste si se Síbou půdu rozdělili.\"",
			"31": "<sup>31</sup> Avšak Mefíbóšet králi odvětil: \"Ať si klidně vezme všechno, můj pane. Mně stačí, že jsi se v pořádku vrátil domů.\"",
			"32": "<sup>32</sup> <n>32-33</n> Dalším, kdo přišel, aby s králem překročil Jordán byl také osmdesátiletý Barzilaj z Rogelímu v Gileádu. Díky svému velkému bohatství byl jedním z těch, kdo v Machanajimu zaopatřoval krále.",
			"33": "<sup>33</sup> ",
			"34": "<sup>34</sup> Král Barzilajovi navrhl: \"Doprovoď mne na druhou stranu a odejdi se mnou do Jeruzaléma. Budu se tam o tebe starat.\"",
			"35": "<sup>35</sup> Barzilaj však králi odpověděl: \"Králi, jak dlouho myslíš, že bych s tebou ještě mohl v Jeruzalémě žít?",
			"36": "<sup>36</sup> Je mi už osmdesát let a život v takovém věku už není, co býval. Vždyť už ani nedokážu vychutnat dobré jídlo či nápoj a jen stěží bych ještě slyšel hlasy tvých zpěváků. Byl bych ti jenom na obtíž.",
			"37": "<sup>37</sup> Překročím s tebou Jordán a kousek tě doprovodím, ale potom se opět vrátím domů. Není třeba, abys mi prokazoval takovou přízeň.",
			"38": "<sup>38</sup> Chci dožít a zemřít ve městě, kde odpočívá můj otec a matka. Je zde však se mnou (můj syn) Kimhám. Vezmi ho tedy, můj panovníku, namísto mne a udělej pro něho, cokoliv budeš chtít.\"",
			"39": "<sup>39</sup> Nato král odpověděl: \"Ať se tedy ke mně Kimhám připojí a já pro něj vykonám, cokoliv si ode mne budeš přát.\"",
			"40": "<sup>40</sup> Král David potom společně s ostatními překročil Jordán, na druhém břehu políbil Barzilaje na rozloučenou, a když mu požehnal, Barzilaj se vrátil domů.",
			"41": "<sup>41</sup> Kimhám však pokračoval s králem dále do Gilgálu, kde je přivítal celý kmen Judejců a polovina příslušníků ostatních kmenů Izraele.",
			"42": "<sup>42</sup> Vzápětí však Izraelci předstoupili před krále a začali si stěžovat, že všichni Judejci si záměrně pospíšili, aby přešli s králem a jeho doprovodem přes Jordán bez přítomnosti příslušníků ostatních izraelských kmenů.",
			"43": "<sup>43</sup> Nato však Judejci Izraelcům odpověděli: \"Udělali jsme to, protože král je náš příbuzný. Proč se kvůli tomu tolik hněváte? Ujídali jsme snad z jeho zásob? Nebo jsme za to od něj očekávali nějakou odměnu?\"",
			"44": "<sup>44</sup> Izraelci se však nedali a pokračovali: \"Proč nás tedy tak přehlížíte? Vždyť vzhledem k počtu izraelských kmenů máme na krále Davida desetkrát větší nárok, než vy. A navíc jsme s návrhem, aby se náš král vrátil, přišli jako první!\" Judejci však nezůstali o nic pozadu, odpověděli ještě neústupněji než ostatní Izraelci a tak se mezi nimi brzy rozpoutala hádka."
		},
		"20": {
			"1": "<sup>1</sup> Jako by nebylo ještě dost zle, našel se mezi Izraelci výtržník jménem Šeba, syn Bichrího z kmene Benjamínovců, a ten začal vytrubovat na polnici a volat: \"Izraelci, co je nám do Davida? Vždyť nemáme s Jišajovým synem nic společného. Neztrácejme tady zbytečně svůj čas a pojďme domů!\"",
			"2": "<sup>2</sup> Všichni Izraelci jeho výzvu bez váhání přijali, opustili Davida a připojili se k Šebovi. S králem tak zůstali pouze Judejci, kteří ho pak doprovodili od Jordánu až do Jeruzaléma.",
			"3": "<sup>3</sup> Když se po příchodu do Jeruzaléma David opět vrátil do svého paláce, nejprve dal shromáždit svých deset družek, které tam v době své nepřítomnosti ponechal, aby pečovaly o palác. Potom je dal odvést do střeženého domu a nařídil svým služebníkům, aby se o ně starali. Sám je však až do konce jejich života už nikdy nenavštívil a nechal je žít v ústraní jako vdovy.",
			"4": "<sup>4</sup> Hned nato král přikázal Amasovi: \"Shromáždi do tří dnů všechny judské muže a společně s nimi se dostav ke mně.\"",
			"5": "<sup>5</sup> Amasa tedy odešel splnit svůj úkol, ale překročil lhůtu, kterou mu král k tomu určil.",
			"6": "<sup>6</sup> David si proto povolal Abíšaje a řekl mu: \"Teď nám Šeba způsobí ještě větší škodu než Abšalóm. Ihned si vezmi mé vojáky a vydej se ho pronásledovat, jinak si najde opevněná města a unikne nám.\"",
			"7": "<sup>7</sup> Abíšaj tedy v čele Jóabových mužů, Keretejců, Peletejců a ostatních bojovníků vyrazil z Jeruzaléma a pustil se do pronásledování Šeby, syna Bichrího.",
			"8": "<sup>8</sup> Když všichni dorazili k velkému kameni v Gibeónu, setkali se s Amasou. Jóab měl tenkrát na sobě oděv válečníka přepásaný opaskem s dýkou v pochvě. Když přistoupil k Amasovi, aby ho pozdravil, nenápadně dýku z pochvy vytáhl.",
			"9": "<sup>9</sup> \"Jak se ti daří, bratře?\" oslovil pak Amasu a objal ho pravou rukou, jako kdyby ho chtěl políbit.",
			"10": "<sup>10</sup> Amasa nezpozoroval, že Jóab drží v druhé ruce dýku, a ten mu s ní rozpáral břicho, až mu vnitřnosti vyhřezly na zem. Tak tedy jedinou ranou Amasa zahynul. Jóab ho nechal ležet na místě a se svým bratrem Abíšajem pokračoval dále za Šebou.",
			"11": "<sup>11</sup> Jeden z Jóabových bojovníků se postavil vedle Amasova těla a zvolal na jeho muže: \"Všichni, kdo se chcete přidat k Jóabovi a bojovat za krále Davida, následujte Jóaba!\"",
			"12": "<sup>12</sup> Amasa však dále ležel v kaluži krve přímo uprostřed cesty a Jóabův bojovník si brzy povšiml, že všichni vojáci, kteří se k jeho mrtvole přiblíží, se zastavují. Proto jeho tělo odtáhl z cesty na pole a přikryl je pláštěm.",
			"13": "<sup>13</sup> Teprve když Amasa z cesty zmizel, připojili se všichni muži k Jóabovi a jali se Bichrího syna Šebu pronásledovat spolu s ním.",
			"14": "<sup>14</sup> Šeba mezitím prošel celým Izraelem, a když procházel územím rodu Bérejců, všechny jeho příslušníky shromáždil k sobě do Abel-bét-maaky.",
			"15": "<sup>15</sup> Zanedlouho však k Abel-bét-maace dorazili Davidovi vojáci v čele s Jóabem a Šebu ve městě oblehli. Potom vybudovali násep až k městským hradbám a začali je bořit.",
			"16": "<sup>16</sup> Zatímco se je však snažili strhnout, jedna moudrá žena z města zavolala na vojáky: \"Vyřiďte Jóabovi, aby přišel sem ke mně! Chci s ním osobně hovořit.\"",
			"17": "<sup>17</sup> Jóab jejímu vzkazu vyhověl a přišel k ní. Jakmile se žena přesvědčila, že je to skutečně Jóab, řekla mu: \"Vyslechni, prosím, pozorně všechno, co ti nyní chci sdělit.\" \"Poslouchám,\" odpověděl Jóab.",
			"18": "<sup>18</sup> Žena tedy pokračovala: \"O našem městě se odedávna říkalo: Máš-li nějaký problém, zajdi se poradit do Abelu a najdeš řešení.",
			"19": "<sup>19</sup> Starobylý Abel byl vždy mírumilovným městem, které oddaně hájilo zájmy Izraele, a ty se je nyní snažíš zničit. Proč chceš zpustošit to, co náleží Hospodinu?\"",
			"20": "<sup>20</sup> Jóab však odvětil: \"To je to poslední, oč bych usiloval. Nemám v úmyslu je vyhladit a zničit.",
			"21": "<sup>21</sup> Oblehl jsem je ze zcela odlišného důvodu. Ve městě se totiž skrývá muž jménem Šeba, který se postavil proti králi Davidovi. Je synem Bichrího a pochází z Efrajimského pohoří. Stačí, když mi tohoto jediného muže vydáte, a já od města odtáhnu.\" \"Dobrá,\" odpověděla žena. \"Hodíme ti jeho hlavu z hradeb.\"",
			"22": "<sup>22</sup> Nato odešla a moudře obyvatelům města poradila, co mají udělat. Lidé ji uposlechli, uťali Šebovi hlavu a hodili ji Jóabovi. Jakmile Jóab hlavu dostal, odtroubil na polnici konec obléhání města a jeho muži se rozešli do svých domovů.",
			"23": "<sup>23</sup> <n>23-24</n> Jóab sám se pak vrátil ke králi do Jeruzaléma a i nadále stál v čele armády celého Izraele. Ve svém úřadu zůstal také Jójadův syn Benajáš, který velel Keretejcům a Peletejcům, a Achílúdův syn Jóšafat, jenž zastával místo kancléře. Adorám dohlížel na nucené práce a",
			"24": "<sup>24</sup> ",
			"25": "<sup>25</sup> Šeja vykonával profesi písaře. Davidovými kněžími zůstali Sádok a Ebjátar, ke kterým se navíc připojil Íra z Jaíru."
		},
		"21": {
			"1": "<sup>1</sup> Stalo se, že v průběhu Davidovy vlády postihl zemi ve třech po sobě následujících letech hladomor. David usilovně prosil Hospodina, aby mu příčinu hladu odhalil, a Hospodin mu odpověděl: \"Hladomor přišel kvůli krveprolití, kterého se dopustil Saul a jeho rod, když dal povraždit Gibeóňany.\"",
			"2": "<sup>2</sup> Král tedy nechal Gibeóňany povolat, aby si s nimi o tom promluvil. (Gibeóňané nebyli původem Izraelci, ale tvořili pozůstatky národa Emorejců, kterým kdysi Izraelci složili přísahu, že je nevyhladí. Saul se je však ve svém vlasteneckém zápalu pokusil sprovodit ze světa.)",
			"3": "<sup>3</sup> Když se Gibeóňané shromáždili, král se jich otázal: \"Co pro vás mohu udělat? Čím mám nahradit vaše ztráty, abyste se opět smířili s Hospodinovým lidem?\"",
			"4": "<sup>4</sup> Gibeóňané mu odpověděli: \"Nemáme zájem žádat od Saulovy rodiny finanční odškodné ani usilovat o smrt kohokoliv z Izraelců.\" \"V pořádku,\" odvětil David, \"ale povězte mi, co tedy chcete, abych pro vás vykonal?\"",
			"5": "<sup>5</sup> Nato Gibeóňané králi odpověděli: \"Saul se nás snažil zničit a dělal všechno pro to, aby nás dokonale odstranil z celého Izraele.",
			"6": "<sup>6</sup> Vydej nám tedy za něj sedm jeho mužských potomků, abychom je mohli popravit a pověsit jejich těla v Gibeji, ve městě Hospodinem vyvoleného Saula.\" \"Dobrá tedy, dám vám je,\" odpověděl král.",
			"7": "<sup>7</sup> (Ušetřil však život Saulova vnuka, Jónatanova syna Mefíbóšeta, neboť jeho otci Jónatanovi před Hospodinem přísahal svou přízeň.)",
			"8": "<sup>8</sup> <n>8-9</n> Vydal tedy Gibeóňanům Armóna a Mefíbóšeta, dva syny, které Saulovi porodila Ajova dcera Rispa, a navíc pět synů, které svému manželu Adríelovi, synu Barzilaje Mechólatského přivedla na svět Saulova dcera Mérab. V době, kdy Gibeóňané všech sedm mužů společně popravili a umístili jejich těla na kopci pod širým nebem, právě začínala sklizeň ječmene.",
			"9": "<sup>9</sup> ",
			"10": "<sup>10</sup> Ajova dcera Rispa potom vzala kus pytloviny, rozprostřela ji na skále a po celé období žně zůstala u mrtvých těl. Ve dne od nich odháněla dravé ptáky a v noci divokou zvěř.",
			"11": "<sup>11</sup> <n>11-12</n> Když se David doslechl, jak se Saulova družka Rispa zachovala, vypravil se k obyvatelům Jábeše v Gileádu a vyzvedl od nich ostatky Saula i jeho syna Jónatana. (Občané Jábeše kdysi tajně odnesli mrtvoly obou mužů z prostranství v Bét-šanu, kam je pověsili Pelištejci, kteří Saula usmrtili v pohoří Gilbóa.)",
			"12": "<sup>12</sup> ",
			"13": "<sup>13</sup> <n>13-14</n> David potom k ostatkům Saula a jeho syna Jónatana přidal kosti jeho sedmi zabitých potomků a nechal je společně pohřbít v hrobě Saulova otce Kíše v Sele na území Benjamínovců. Když Davidovi služebníci všechna králova nařízení vykonali, Bůh jeho prosby vyslyšel a hladomor skončil.",
			"14": "<sup>14</sup> ",
			"15": "<sup>15</sup> Jednou, když Izraelci opět válčili s Pelištejci, se stalo, že David, který bojoval po boku svých služebníků, se nadmíru unavil.",
			"16": "<sup>16</sup> Když to zpozoroval Jišbí Benób, jeden z potomků obra Ráfy, rozhodl se Davida zabít. Jišbí byl vyzbrojen novým mečem a byl tak obrovský bojovník, že jen samotný bronzový hrot jeho oštěpu vážil asi tři a půl kilogramu.",
			"17": "<sup>17</sup> Naštěstí však přišel Davidovi na pomoc Serújin syn Abíšaj a toho Pelištejce zabil. Později ale všichni muži Davidovi řekli: \"Už s námi nikdy do boje nechoď. Kdybys přišel o život, Izrael by v tobě ztratil své světlo.\"",
			"18": "<sup>18</sup> V jiné bitvě s Pelištejci, která se o něco později strhla v Góbu, usmrtil Sibekaj z Chúšatu dalšího z Ráfových potomků, obra Sáfa.",
			"19": "<sup>19</sup> Když Izraelci za čas bojovali s Pelištejci v Góbu podruhé, zabil Elchánan, syn Jaare Oregíma z Betléma, bratra obra Goliáše z Gatu, jehož kopí mělo násadu jako tkalcovské vratidlo.",
			"20": "<sup>20</sup> Jindy se Izraelci utkali s Pelištejci v Gatu. Tam se proti nim postavil další Ráfův potomek, obrovský muž se čtyřiadvaceti prsty. (Na každé ruce i noze jich totiž měl šest.)",
			"21": "<sup>21</sup> Když se ale začal Izraelcům vysmívat, syn Davidova bratra Šimáje jménem Jónatan ho zabil.",
			"22": "<sup>22</sup> Tak David a jeho muži zabili čtyři potomky obra Ráfy z Gatu."
		},
		"22": {
			"1": "<sup>1</sup> Když Hospodin vysvobodil Davida z rukou všech jeho nepřátel i z ohrožení, které pro něj představoval Saul, David zazpíval Hospodinu tuto píseň:",
			"2": "<sup>2</sup> \"Hospodin je má skála, má pevnost a můj vysvoboditel; sám Bůh je mi skálou, kde nalézám své útočiště, je mým štítem a mojí oporou.",
			"3": "<sup>3</sup> Stal ses mi, Bože, tvrzí a útočištěm. Jsi mým zachráncem a hájíš mne před násilníky.",
			"4": "<sup>4</sup> Když k tobě, úžasný Hospodine, volám o pomoc, vysvobozuješ mne z rukou mých nepřátel.",
			"5": "<sup>5</sup> Obklopilo mne vlnobití smrti a tonul jsem v přívalech zla.",
			"6": "<sup>6</sup> Sevřela mne pouta hrobu a čelil jsem nástrahám smrti.",
			"7": "<sup>7</sup> Volal jsem však ve svém trápení k Hospodinu a prosil svého Boha o pomoc. Když mé volání dolehlo až k jeho uším a on ze svého chrámu zaslechl můj hlas, jeho hněv vůči mým nepřátelům",
			"8": "<sup>8</sup> zalomcoval zemí a rozechvěl nebeskou klenbu.",
			"9": "<sup>9</sup> Z nozder se mu vyvalil dým a z úst vyšlehl mohutný plamen, který všechno před ním zažehl jako uhlí.",
			"10": "<sup>10</sup> Potom rozevřel nebesa a sestoupil dolů po temných oblacích.",
			"11": "<sup>11</sup> Usedl na cheruby a letěl; vznášel se na křídlech větru.",
			"12": "<sup>12</sup> Obklopil se temnotou jako baldachýnem a zahalil se do černých bouřkových mraků.",
			"13": "<sup>13</sup> Z oslnivé záře jeho přítomnosti šlehaly kolem blesky.",
			"14": "<sup>14</sup> Potom nebe zaburácelo a zahřímal hlas Nejvyššího.",
			"15": "<sup>15</sup> Hospodin vystřelil své ohnivé šípy a zahnal mé nepřátele na útěk.",
			"16": "<sup>16</sup> Prudký závan jeho spravedlivého hněvu odhalil mořské dno a pronikl až k základům země.",
			"17": "<sup>17</sup> Sklonil se ke mně až z nebeských výšin a vytáhl mne z hlubokých vod.",
			"18": "<sup>18</sup> Vytrhl mne z rukou mocných nepřátel, jejichž nenávist byla silnější než já.",
			"19": "<sup>19</sup> Den, kdy mne napadli, byl hrozný, avšak Hospodin se mi stal oporou.",
			"20": "<sup>20</sup> Vysvobodil mne a daroval mi volnost, neboť si mne nadevše zamiloval.",
			"21": "<sup>21</sup> Hospodin se mnou naložil podle mé spravedlnosti a odměnil mne, neboť na mých rukou nelpělo provinění.",
			"22": "<sup>22</sup> Držel jsem se totiž jeho cest a nikdy se od svého Boha záměrně neodvrátil.",
			"23": "<sup>23</sup> Respektuji jeho zákony a nepřehlížím jeho nařízení.",
			"24": "<sup>24</sup> Vyhýbám se nepravosti, a on sám mne proto považuje za bezúhonného.",
			"25": "<sup>25</sup> Hospodin mne odměnil podle spravedlnosti, díky které jsem v jeho vlastních očích čist.",
			"26": "<sup>26</sup> Lidé, kteří ti důvěřují, zakoušejí tvou věrnost; proti bezúhonným se, Hospodine, nestavíš.",
			"27": "<sup>27</sup> Neposkvrněným zjevuješ svou čistotu, avšak s nepoctivými jednáš tvrdě.",
			"28": "<sup>28</sup> Pokorní u tebe nalézají vysvobození, ale z povýšených nespouštíš svůj zrak a srážíš je do prachu.",
			"29": "<sup>29</sup> Pane, jsi mým světlem, které mi září v temnotách.",
			"30": "<sup>30</sup> S tvou pomocí, Bože, se mohu postavit celé armádě a přeskočím i hradby.",
			"31": "<sup>31</sup> Bůh je totiž vždycky dokonalý a jeho slova jsou pravdivá. Je záštitou všem, kdo u něj hledají své bezpečí.",
			"32": "<sup>32</sup> Vždyť existuje snad vedle Hospodina ještě jiný Bůh? On jediný je pevný jako skála.",
			"33": "<sup>33</sup> Je to právě Bůh, kdo mne vyzbrojuje silou a bezpečně řídí mé kroky.",
			"34": "<sup>34</sup> Propůjčuje mým nohám hbitost srnce, takže mohu pevně stát i na skalách.",
			"35": "<sup>35</sup> Cvičí mne zručnosti v boji a dává mi sílu napnout i bronzový luk.",
			"36": "<sup>36</sup> Dal jsi mi štít vítězství; sklonil ses, abys mne povýšil.",
			"37": "<sup>37</sup> Rozšířil jsi mou stezku, aby mé nohy neklopýtaly.",
			"38": "<sup>38</sup> Bez ustání jsem pronásledoval své nepřátele, dokud jsem je do posledního nezničil.",
			"39": "<sup>39</sup> Rozdrtil jsem je tak, že již nepovstali a zůstali ležet pod mýma nohama.",
			"40": "<sup>40</sup> Vyzbrojil jsi mne silou k boji a dal jsi mi vítězství nad mými protivníky.",
			"41": "<sup>41</sup> Zahnal jsi mé nepřátele na útěk a připravil mé odpůrce o život.",
			"42": "<sup>42</sup> Volali o pomoc, ale marně. Hospodin k nim zůstal němý.",
			"43": "<sup>43</sup> Rozdrtil jsem je na prach a rozdupal je jako bláto na ulicích.",
			"44": "<sup>44</sup> Uchránil jsi mne i před úklady mého vlastního lidu a postavils mne do čela mnoha národů. Vládnu lidem, které jsem dříve neznal.",
			"45": "<sup>45</sup> Cizinci se přede mnou klaní a poslouchají mne, sotva promluvím.",
			"46": "<sup>46</sup> Ztrácejí odvahu a rozechvělí strachem opouštějí své pevnosti.",
			"47": "<sup>47</sup> Hospodin je živý! Sláva Bohu! Ať žije Skála mé záchrany!",
			"48": "<sup>48</sup> Bůh, který trestá mé nepřátele, který mi podrobuje národy",
			"49": "<sup>49</sup> a vysvobozuje mne od protivníků. Pozvedl jsi mne nad nenávist mých odpůrců a vytrhl mne z rukou násilníků.",
			"50": "<sup>50</sup> Není tedy divu, že tě chci, Hospodine, chválit mezi národy a zpívat o tom, jak jsi úžasný.",
			"51": "<sup>51</sup> Ustanovil jsi mne králem a dáváš mi slavně vítězit; na věky zahrnuješ svou nevyčerpatelnou laskavostí nejen mne, Davida, ale i mé potomky.\""
		},
		"23": {
			"1": "<sup>1</sup> Zde jsou zapsána Davidova poslední slova: \"Poslouchejte, co říká Jišajův syn David, oblíbený pěvec žalmů Izraele, kterého sám Nejvyšší, Bůh praotce Jákoba, ustanovil králem.",
			"2": "<sup>2</sup> Sám Hospodinův Duch mi tato slova vložil do úst, to, co říkám, je jeho poselství.",
			"3": "<sup>3</sup> Ano, oslovil mne Bůh, jenž je Skálou Izraele: \"Panovník, který vládne lidem spravedlivě a s úctou k Bohu,",
			"4": "<sup>4</sup> je jako záře východu slunce za bezmračného rána. Jako jas po dešti, po kterém se země zazelená trávou.",
			"5": "<sup>5</sup> I když před Bohem moje rodina není dokonalá, přece si právě ji vyvolil a se mnou uzavřel věčnou smlouvu, za jejíž naplnění ručí svým slovem. Od něho čerpám všechnu svou naději a jistotu, jinde nemohu čekat pomoc a oporu.",
			"6": "<sup>6</sup> Ničemové skončí jako trní. jsou vystrašeni, aniž se jich někdo dotkne.",
			"7": "<sup>7</sup> Budou posekáni železem, ohněm sežehnuti a spáleni.\"",
			"8": "<sup>8</sup> Zde jsou uvedena jména Davidových nejudatnějších bojovníků: Prvním z nich byl Jóšeb Bašebet z Tachkemónu, který stál v čele takzvané trojky. V boji usmrtil oštěpem osm set mužů.",
			"9": "<sup>9</sup> Druhým bojovníkem byl Eleazar, syn Dóda, jehož otcem byl Achóchi. Eleazar stál jako jediný z trojice udatných mužů po Davidově boku proti Pelištejcům, když všichni ostatní Izraelci ustoupili. Tím, co udělal, celou pelištejskou armádu shromážděnou k boji zesměšnil.",
			"10": "<sup>10</sup> Nejenže ani o kousek neustoupil, ale pobíjel Pelištejce tak dlouho, dokud mu ruka s mečem neztuhla únavou. Hospodin tak tenkrát Izraeli dopřál skutečně velké vítězství. (Ostatní vojáci se sice posléze k Eleazarovi vrátili, ale jen proto, aby obrali mrtvé a nepřišli o kořist.)",
			"11": "<sup>11</sup> Třetím mužem byl Ageův syn Šama z Hararu. Když se jednou Pelištejci shromáždili k boji nedaleko pole s čočkou a všichni ostatní Izraelci opět utekli,",
			"12": "<sup>12</sup> Šama se postavil doprostřed pole, všechny Pelištejce zahubil a stal se tak nástrojem dalšího Hospodinova slavného vítězství.",
			"13": "<sup>13</sup> Další hrdinský čin se odehrál v době sklizně, když",
			"14": "<sup>14</sup> David sídlil v jeskyni Adulámu. Tehdy přitáhli Pelištejci do údolí Refájců a usadili se u Betléma. Ve stejné době navštívili Davida v jeho jeskyni tři bojovníci, kteří tentokrát patřili ke skupině takzvaných třiceti.",
			"15": "<sup>15</sup> Když přišli, David poznamenal: \"Mám takovou žízeň a přitom u brány Betléma je studna s vodou. Jak rád bych se z ní teď napil.\"",
			"16": "<sup>16</sup> Jakmile to ti tři udatní bojovníci uslyšeli, bez váhání pronikli postavením Pelištejců, nabrali ze studny u brány vodu a vrátili se s ní k Davidovi.",
			"17": "<sup>17</sup> Sotva si však David uvědomil, co ti tři pro něj vykonali, řekl: \"Ne, Hospodine, to nikdy neudělám. Jak bych mohl tuto vodu vypít? Vždyť tito muži pro mě riskovali svůj život! Ta voda má hodnotu jejich krve.\" Proto namísto toho, aby David vodu, kterou mu tito tři bojovníci přinesli, vypil, vylil ji na zem jako oběť Hospodinu.",
			"18": "<sup>18</sup> Vůdcem těchto tří mužů byl Serújin syn a Jóabův bratr Abíšaj, který svým oštěpem zabil v boji na tři sta nepřátel.",
			"19": "<sup>19</sup> Byl velitelem celé trojky, ale věhlasu prvních tří se nikdy nevyrovnal.",
			"20": "<sup>20</sup> Dalším odvážným bojovníkem, který vykonal velké hrdinské činy, byl Jójadův syn Benajáš z Kabseelu. Například připravil o život dva nejzdatnější moábské bojovníky, nebo v zimě, když napadl sníh, sestoupil do jámy, kam se chytil lev, a sám ho usmrtil.",
			"21": "<sup>21</sup> Jindy zase zabil obrovského Egypťana, přestože sám byl neozbrojen a Egypťan měl v ruce kopí. Benajáš se proti němu vypravil jen s klackem, a jakmile se k Egypťanovi přiblížil, kopí mu z ruky vytrhl a zabil ho jím.",
			"22": "<sup>22</sup> Díky svým hrdinským činům se Jójadův syn Benajáš proslavil stejně jako udatní bojovníci trojky, ačkoliv jejich úspěchů nikdy nedosáhl.",
			"23": "<sup>23</sup> Získal však váženější postavení než kdokoliv z oddílu třiceti a David ho pověřil velením své osobní stráže.",
			"24": "<sup>24</sup> Zde jsou jména těch, kteří někdy patřili mezi odvážných třicet: Jóabův bratr Asáel, Dódův syn Elchánan z Betléma, Šama z Charódu, Elíka z Charódu, Cheles z Palteje, Íkešův syn Íra z Tekóje, Abíezer z Anatótu, Mebúnaj z Chúšatu, Salmón z Achóchije, Mahraj a Baanův syn Cheleb z Netófu, Ríbajův syn Ítaj z Gibeje na území Benjamínovců, Benajáš z Pireatónu, Hidaj z Gaašských úvalů, Abí-albón z Arbátu, Azmávet z Barchúmu, Eljachba z Šaalbónu, Jášenův syn Jónatan, Šama z Hararu, Achíam, syn Šárava z Áraru, Elífelet, syn Achasbaje a vnuk Maakata, Achítofelův syn Elíam z Gílosu, Chesrav z Karmelu, Paaraj z Arbije, Nátanův syn Jigál ze Sóby, Bání z Gádu, Selek z Amónu, Nacharaj z Beerótu, který byl zbrojnošem Serújina syna Jóaba, Íra a Gáreb z Jitreje a nakonec Chetejec Urijáš. Tedy celkem třicet sedm mužů."
		},
		"24": {
			"1": "<sup>1</sup> Jednou, když vystupování Izraelců opět vzbudilo Hospodinovu nelibost, nechal Davida, aby uskutečnil svůj vlastní záměr a provedl sčítání bojeschopných mužů.",
			"2": "<sup>2</sup> Král si dal předvolat velitele svého vojska, Jóaba, a nařídil mu: \"Projdi všemi izraelskými kmeny v celé zemi od Danu až k Beer-šebě a spočítej veškeré bojeschopné muže. Chci vědět, jak početnou mám armádu.\"",
			"3": "<sup>3</sup> Sotva to však Jóab uslyšel, odvětil králi: \"Upřímně si přeji, aby ti Hospodin, tvůj Bůh, dopřál spatřit den, kdy tvé vojsko bude stokrát větší než dnes. Ale proč chceš nyní tolik vědět, na kolik vojáků se můžeš spolehnout?\"",
			"4": "<sup>4</sup> Nicméně královo přání bylo i přes veškeré námitky rozkazem, a tak Jóab i ostatní jeho velitelé krále opustili a vydali se sčítat bojeschopné Izraelce.",
			"5": "<sup>5</sup> <n>5-6</n> Nejprve překročili Jordán a utábořili se ve strži ležící nedaleko na jih od Aróeru. Odtud pokračovali přes Gád do Jaezeru a dále přes Gileád až na území Tachtím-chodší. Potom zavítali do Dan-jaanu a do okolí k Sidónu.",
			"6": "<sup>6</sup> ",
			"7": "<sup>7</sup> Přišli také do pevnosti v Sóru a navštívili všechna města Chivejců a Kenaanců, odkud se nakonec vydali na jih Judeje k Beer-šebě.",
			"8": "<sup>8</sup> Když za devět měsíců a dvacet dní konečně prošli celou zemí, vrátili se do Jeruzaléma.",
			"9": "<sup>9</sup> Jóab potom předstoupil před krále a oznámil mu, že v zemi je celkem osm set tisíc izraelských a pět set tisíc judských mužů, kteří jsou schopni boje a umí zacházet se zbraní.",
			"10": "<sup>10</sup> Krátce nato však Davida začalo trápit svědomí. Uvědomil si, čeho se sčítáním bojeschopných mužů dopustil, a proto řekl Hospodinu: \"Vím, že jsem se svým činem hluboce provinil. Nyní tě však, Pane, naléhavě prosím, abys mi mé pošetilé jednání odpustil.\"",
			"11": "<sup>11</sup> Netrvalo dlouho, a dříve než David druhého dne ráno vstal, obdržel prorok Gád od Hospodina poselství:",
			"12": "<sup>12</sup> \"Jdi a oznam Davidovi mou vůli. Řekni mu, aby si zvolil jednu ze tří možností, jak s ním mám naložit.\"",
			"13": "<sup>13</sup> Gád se tedy vypravil k Davidovi a oznámil mu: \"Posílá mne k tobě Hospodin. Zamysli se nad možnostmi, které ti nyní předložím, a rozhodni, jak mu mám odpovědět. Chceš, aby tvou zemi postihly tři roky hladomoru, abys musel strávit tři měsíce na útěku před svými nepřáteli nebo aby v zemi po tři dny řádil mor?\"",
			"14": "<sup>14</sup> Nato David Gádovi odpověděl: \"Všechny možnosti mi nahánějí hrůzu, ale raději chci, aby země přijala následky svého jednání od milosrdného Hospodina než z rukou nelítostných nepřátel.\"",
			"15": "<sup>15</sup> Hospodin tedy od toho rána až do určené doby postihl celou zemi morem, při němž zahynulo celkem sedmdesát tisíc Izraelců.",
			"16": "<sup>16</sup> Avšak když byl anděl působící zkázu u mlatu Aravny Jebúsejského a chystal se ničit Jeruzalém, Hospodin se nad zbídačenými Izraelci slitoval a přikázal andělovi, aby přestal rozsévat zkázu.",
			"17": "<sup>17</sup> Když David viděl, jak anděl-zhoubce usmrcuje jeho lid, řekl Hospodinu: \"Vždyť tito lidé za nic nemohou. Jsou jen jako ovce, které dělají, co se jim nařídí. To já sám jsem se provinil. Nikdo jiný za mou chybu zodpovědnost nenese. Potrestej tedy mne a moji rodinu.\"",
			"18": "<sup>18</sup> Ještě téhož dne tedy přišel k Davidovi prorok Gád a oznámil mu: \"Jdi a na mlatu Aravny Jebúsejského vybuduj Hospodinu oltář.\"",
			"19": "<sup>19</sup> David tedy Gáda uposlechl a odešel vykonat Hospodinovo nařízení.",
			"20": "<sup>20</sup> <n>20-21</n> Když Aravna spatřil, že k němu se svými muži přichází král, vyšel jim vstříc, hluboce se před králem poklonil a zeptal se: \"Co tě ke mně přivádí, můj pane a králi?\" \"Přišel jsem koupit tvůj mlat,\" odpověděl David. \"Chci na něm postavit oltář Hospodinu, protože zde se zastavilo šíření morové nákazy mezi lidem.\"",
			"21": "<sup>21</sup> ",
			"22": "<sup>22</sup> Nato Aravna Davidovi řekl: \"Vezmi si zdarma, cokoliv chceš, a obětuj to. Zapal mé dřevěné nástroje i jha a obětuj v jejich plamenech mé osly.",
			"23": "<sup>23</sup> Přijmi to všechno jako můj dar, králi.\" A nakonec dodal: \"Kéž Bůh Hospodin tvou oběť přijme.\"",
			"24": "<sup>24</sup> Král však Aravnovi odvětil: \"Ne, za všechno ti řádně zaplatím. Nevložím Hospodinu, svému Bohu, do ohně oběť, která mě nic nestála.\" David tedy za mlat i za osly zaplatil padesát stříbrných mincí,",
			"25": "<sup>25</sup> vybudoval Hospodinu oltář a spálil na něm své oběti. Hospodin potom jeho prosby za Izrael vyslyšel a morovou nákazu nadobro zastavil."
		}
	}
};
module.exports = book;